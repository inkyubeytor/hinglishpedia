





Aap shuru  se hamesha yahi sunte aaye hain ki Badam khane se dimaag tez hota hain, Yaha tak ki hamari daadi-naani bhi yahi kahti hain ki badam khane se baccho ka dimaag tez  hota hain. Apni puri life mein hum Badam ko sirf ek hi roop mein dekhte chale aaye  hain ki yeh  dimaag badhane wala dry  fruit hain. Log jo kuch kahte hain , hame usay jane-anjaane sach manana padta  hain. Aaj hum is article mein  iski scientific hakikat  janane  ki koshish karenge.


Badam ke  ander  healthy poshak tatvo ki bharmaar  hoti hain.  Jo na kewal body ko healthy banane ke liye balki dimaag ke  kaam  karne ki power par apna asar daalta hain. Badam mein bahut saara protein paya jata hain. Protein na kewal sharir mein energy deta hain, balki dimaag ki koshikaon mein sudhaar  la  kar dimaag ko  tez  karta  hain. 



Badam ko sharir mein pratiraksha pranali ke kaam-kaaj ko banaye  rakhne  ke  liye  jana jata hain, kyonki isme Zinc hote hain. Zinc ek Anti-oxidant hota hain jo aapke khoon se  free-radicals ko door karta hain. Iske alawa isme Vitamin B6 jaise poshak tatv hote hain. Jo dimaag  ko badhaata hain. Aur phir  Vitamin E bhi hota  hain jo dimaag  ki  koshikaon ki umar badhne  se  rokta hain. Badam mein paya  jane  wala Omega-3  aur Omega 6 mentally level ko badhane mein madad karta hain aur Magnesium dimaag ki tantrikaon ko majboot karne  ka kaam karta hain. Is badam mein bade  gun hone  ki wajah se  ise  brain food  bhi kaha jata hain. Is dry fruit ke best result pane  ke liye  school ki exam ke samay roj subah  khaye ya phir apne  dimaag ki  power badhane  ke liye bhi aap iska sewan kar sakte hain.

Sachmuch mein  Badam dimaag badhane  ke liye  ek brain  food  hain.  Ise khane se  sachmuch mein dimaag tez banta hain. Lekin kahawat yeh  bhi hain ki “Akal Badam khane  se nahi balki thokre  khane se aati hain” lekin  iska opposite kahawat yeh bhi  hain “thokre khane  ki taakat Badam khane se aati hain”. 

