




Soup peena sehat ke liye bahut hi faydemand hota hain. Soup peene ke bahut hi fayde hain, bhojan se kuch samay pahle soup peene se bhookh khulti hain aur jyada poshan milta hain. Aam taur par log bimar hone par soup ka jyada sewan karte hain, lekin soup ko niyamit roop mein apni diet mein shamil karne se kai labh hote hain. Aaiye jante hain soup ke faydemand gun ke bare mein :-


• Wajan kam kare :- Agar aap kam calorie lena pasand karte  hain aur jaldi wajan kam karna chahte  hain, toh soup se behtar kya ho sakta hain. Isme aapko fibers aur poshak tatv ki bharpoor matra milti hain aur calorie bhi jyada nahi hoti hain. Soup peene se pet jaldi bhar jata hain aur bharipan bhi nahi hota hain. 
 

• Pachne mein asaan :- Soup ka sewan bimariyo mein isliye bhi kiya jata hain, kyonki yeh asaani se pach jata hain aur kisi tarah ki preshani paida nahi karta hain. Isse bimari  ke baad  sust pada pachan tantra bhi sahi tarike se kaam karne lagta hain.

 • Mucus ko patla kare :- Kamjori hone par mucus mota ho jata hain, jiske karan bacteria aur virus ka khatra badh jata hain. Soup ka niyamit upyog karne se mucus patla ho jata hain, jisse  infection nahi hota hain. 
 

• Kamjori kare  door :- Sharir mein kamjori mahsoos hone par soup ka sewan karna bahut hi faydemand  hota hain. Yeh kamjori  toh door karta hi hain, saath hi body ki immunity ko bhi badhata hain. Yeh bukhaar, sharirik dard,  sardi-jukaam jaisi preshaniyo se  ladne  mein madad karta hain. Iske alawa  tabiyat kharab hone par  soup ka sewan se  kisi bhi tarah ki  preshani  bhi nahi hoti hain.

 • Taste badhaaye :- Agar aapke mooh ka swaad  badal raha hain aur aapko har cheez beswaad  lagne lagi hain toh phir soup pijiye. Isse aapko apna swaad vaapas lane mein madad  milegi, kyonki yeh swaad  badhaane mein madad  karta hain. 
 

• Paushtik :- Soup koi bhi ho , paushtik tatvo se bharpoor hota hain. Darasal jis sabzi ya khadya padarth ka soup banta hain, uska pura satv soup mein hota hain. Iske alawa kai  tatvo se bharpoor  soup androoni takat dene wala hota hain. 
 

• Hydration :- Jab aap bimar  hote hain  ya fever se sharir dehydrate ho jati hain. Isliye aise  waqt mein body ko hydrate rakhne ke liye  soup pijiye. Isse sharir mein paani ki matra aur poshak tatv daakhil ho jate  hain. 
 

• Energy  ke liye ;- Sharirik kamjori mein soup ka sewan aapko energy deta hain aur aap pahle se  healthy feel karte hain. Dheere-dheere  aapki energy level mein badhotari  hone  lagti hain aur aap healthy  bante  hain.

 • Sardi-jukaam :- Sardi aur thand se bachne ke  liye garma-garam  soup behtar  upay hain. Iske alawa jukaam hone ya gala kharaab  hone  ki situation mein Kali mirch mila hua soup peene se bahut jaldi  aaram  milta hain. 
 

• Bhookh badhna :- Agar aapko bhookh nahi lagti ya kam lagti hain, toh soup peena accha option hain. Kyonki ise lene ke baad dheere-dheere  bhookh khulne lagti hain  aur  bhojan ke taraf aapki ruchi badhti hain.
