





Healthy diet lene se diabetes, hypertension, heart disease aur Alzheimer ki bimari hone ka khatra kafi kam ho jata hain. National Institute of Health ne apni research mein yeh paya ki Food, Diet aur Lifestyle mein change karke aap Alzheimer ki bimari hone se bach sakte hain. 

Alzheimer ka khatra har kisi ko hota hain. Isse peedit hone par insaan apna mental balance kho deta hain. Yeh bimari teen age mein bhi ho sakti hain. Vaise to  Alzheimer ka relation Jean se hota hain, lekin health experts ki mane to  dusri wajah se bhi yeh bimari ho sakti hain.  Dusri wajaho mein Nutrients ki kami, Diabetes, Mentally aur Physically activities shaamil hain. 

Experts yeh maante hain ki Alzheimer samet dusri bimariyo ko rokne ke liye exercise bahut hi faydemand saabit hoti hain. Aise mein Alzheimer ke patient ko healthy food lene ke saath saath regular taur par exercise bhi karte rahna chahiye. Aaj hum aapko aise food ke bare mein batane ja rahe hain, Jisse aap maansik rog aur Alzheimer ki bimari ko rok sakte hain. 


Alzheimer ki bimari ko door karne ya phir isse bachne ke liye jaroor khaye yeh cheeze aur food :- 

1. Fish :-  Machhali Calcium aur protein se bharpoor hoti hain, Jisse dimaag ka vikaas hota hain, Khas karke Salmon aur Tuna fish khane se. Isliye Alzheimer se bachne ke liye fish khana bahut hi faydemand rahta hain. 


2. Mutton :- Bina Fat wala Mutton Iron, Vitamin B12 aur Zinc ka accha source hota hain. Yeh yaddast badhaane ke saath saath dimaag ka bhi vikaas karta hain. 


3. Coffee : - Coffee mein Caffeine aur Antioxidant paye jate hain, Jiski wajah se coffee peene se Alzheimer hone ke khatre ko kafi kam kiya ja sakta hain. Halaki Coffee jaroorat se zyada peene se aapko nuksaan bhi ho sakta hain. 


4. Broccoli :- Broccoli mein Vitamin K samet  dher saare nutrients paye jate hain, Jo brain ki power ko badhaane mein madad karte hain. 


5. Seep :- Seafood khane ke bahut fayde hote hain. Isliye agar aap Seafood khane ke shaukin hain to Seep ko jaroor khaye. Isme Zinc aur Iron paya jata hain jo brain ko sharp aur concentrate banata hain. 


6. Dahi :- Dahi mein paye jane wale Amino Acid tension ko kam karte hain. Hakikat yeh hain ki tension ki wajah se dimaag par bahut bura asar padta hain, Isse brain cells ko bahut nuksaan pahuchta hain, Jisse aapko Alzheimer ki bimari ho sakti hain. Isliye Dahi khayiye aur tension door bhagayiye aur Alzheimer ke khatre ko kam kijiye. 


7. Blueberry :- Blueberry mein acchi quantity mein Anti-Oxidants paye jate hain, Jo Free radicals se cells ko hone wale nuksaan se bachane mein madad karte hain. Saath hi blueberry fruit ko khane se body cells aur umar ke beech balance bana rahta hain. 


8. Anda :-  Ande mein Vitamin B12 aur Collin bharpoor matra mein hota hain. Yeh brain cells ka production karte hain, jisse yaddast badhti hain. 


9. Badam aur Anaaz :- Apne khane mein Anaaz ka istemal jaroor kare, Khas karke Genhu ka. Ise khane se  naa sirf cells ka production karne mein madad milti hain, balki yeh health ke liye bhi acche hote hain. Iske alawa Kaju, Badam aur Akhrot jaise dry fruits Antioxidants aur Omega-3 Fatty acid se bharpoor hote hain, Jo dimaag ko tez banate hain. 


10. Chocolate :- Bahut zyada chocolate khana sehat ke liye accha nahi hota hain. Lekin Dark chocolate brain ke liye bahut hi accha mana jata hain. Chocolate mein Flavonols paya jata hain jo brain mein khoon ka bahaav badhaata hain. 


11. Tamatar :- Tomato Lycopene se bharpoor hota hain. Yeh sirf cells ko nuskaan hone se bachata hain, balki tamatar khane se aap Alzheimer ke khatre ko bhi kam kar sakte hain. 


12. Cherry :- Cherry mein 2 aise gun paye jate hain jo body ke liye bahut hi jaroori hain. Yeh hain Antioxidants aur Inflammation. Yeh dil ki bimariya aur mental rogo ko khatm karne mein important role ada karte hain. 
  

