




Vaise toh chhink aana aam baat hain, lekin lambe samay tak chhink aana kisi bimari ka lakshan bhi ho sakta hain, aise mein doctor ke paas jana hi behtar hain. Chhink ke kai karan ho sakte hain jinme shamil hain allergy, dhooaan, dhool, janwaro ki gandh, bhojan ki allergy, kuch dawayein, baarish ka paani, thanda mausam, tez mahak, name aur taapman mein badlav. Chhink se kuch problems bhi aati hain jaise concentration ki kami, lal aankhe, naak bahna, naak mein khujlahat. Chhink bukhaar aur seerdard ka bhi karan ban sakta hain. 


Research ke anusaar ek chhink mein 40,000 suksham boonde hoti hain. Inme se kuch boonde sharir se  160 kilometre ki speed se bahar nikalti hain. Inme itna infection hota hain ki yeh aasaani se bimari phaila sakti hain. 




Chhink yani ki sneeze centre, brain ke nichle hisse brainstem mein hota hain. Isme chot lagne ya gadbad hone  se is par asar  padta hain aur chhink lagatar aane lagti hain. Janwaro mein sabse jyada chhinkne wala Iguana Chhipkali hain jo chhink kar apne sharir  se  gandagi ko bahar nikalti hain.

Chhink ke bare mein khas baatein :-



Bimari :- kitani saari bimariya mahaz ek chhink ki wajah se  phailti hain. Jab koi  bimar vyakti  mooh par haath  rakhe bina chhinkta hain toh aaspaas ke logo  ko bhi infection phail sakta hain. Bheed-bhaad  wali jagaho par chhinkne  se  ek saath kitne logo ko bimar  kiya ja sakta  hain. 


Khatra  :- Dhool, dhooyein aur thand ke mausam mein jyadatar logo ko chhinkte  huye  dekha ja sakta hain. Yeh ek tarah ki allergy  hoti hain, jiske liye  doctor  ki salah lena jaroori hain. Iske saath hi ghar  ki saaf-safaai ka bhi pura dhyaan rakhna chahiye.

Chhink door bhagane ke gharelu nuskhe  aur  tarike  :- 



Adrak :- Khane ka jayka badhane ke saath hi Adrak mein kai saari  bimariyo ka ilaj  chhupa hua hain. Adrak ke tukade ko  ubalte  huye paani mein dale. Is paani mein  kuch boonde shahad  ki milaye aur sone se pahle ise piye. Isse raat mein aani wali chhink se aapko rahat milegi. 



Camomile Tea :- Chai sardi, jukaam bhagane  se saath hi chhink mein bhi aaram  deta hain. Camomile tea mein Anti-Histamine  mauzood hota hain. Ubalte  paani  mein  Camomile ke sookhe phool ko mila kar, ek chammach shahad milaye. Din mein 2 se 3 baar piye. 



Pudina Tel :- 2 cup paani ko ubaale aur usme 5 se  6 boond peppermint ke tel ki milaye. Apne seer  ko  kambal aadi se dhak  kar  bhaamp le.   Yeh chhink se aaram dilane ke  saath hi band naak ko bhi khol dega.



Methi :- 2 chammach methi ko paani ke saath ubale. Is mishran se paani ko nikaal kar piye. Jab tak fayda na ho, din mein 2 se 3 baar iska istemal kare. Isme mauzood  Anti-bacterial  tatv chhink se  rahat dilane  mein  madad  karta hain. 



Kali Mirch :- Kali mirch ko pees kar gungune paani ke saath din mein 2 ya 3 baar piye ya kali mirch ko doodh mein mila kar sone jane se pahle piye ya is paani ka garara kare.  




