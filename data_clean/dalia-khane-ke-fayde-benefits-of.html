




दलिया सेहत के लिए बहुत ही ज्यादा फायदेमंद आहार हैं। दलिया खाने के फायदे इतने सारे हैं की प्रत्येक व्यक्ति को दलिया जरूर खाना चाहिए। यह हाई फाइबर, विटामिन्स और प्रोटीन से भरपूर होता हैं और अच्छी बात यह हैं की इसमें कैलोरी भी काफी कम पाई जाती हैं। दलिया खाने में हल्का होता हैं और पेट के लिए अच्छा माना जाता हैं। इसके सेवन से शरीर को जरूरी पोषण की प्राप्ति भी हो जाती हैं। आइये जानते हैं दलिया खाने से सेहत को क्या-क्या लाभ होते हैं और हमें दलिया क्यों खाना चाहिए? Health Benefits of Dalia (Cracked Wheat) in Hindi. 

दलिया खाने के 8 बेहतरीन फायदे :- 

1) पाचन के लिए फायदेमंद 

एक कप दलिया में 2.5 ग्राम फाइबर की मात्रा पाई जाती हैं। जिससे पाचन क्रिया दुरुस्त बनाये रखने में सहायता मिलती हैं। दलिया में पाए जाने वाले फाइबर पेट की कब्ज़ को ख़त्म कर देते हैं। इससे पाचन तन्त्र सुधरने लगता हैं। इसके अलावा दलिया खाने से पेट के कैंसर होने की आशंका भी काफी कम हो जाती हैं। 


2) हड्डियाँ मजबूत बनती हैं 

दलिया मैग्नीशियम और कैल्शियम से भरपूर होता हैं। जिससे हड्डियों को मजबूत बनाये रखने में मदद मिलती हैं। इसके अलावा दलिया के सेवन से पित्त की पथरी को ख़त्म करने में भी मदद मिलती हैं। 


3) खून की मात्रा बढ़ाये 

दलिया आयरन का बढ़िया सोर्स हैं, जो बॉडी के लिए आवश्यक होने के साथ ही, हीमोग्लोबिन लेवल को भी बढ़ाने का काम करता हैं। इसलिए खून की कमी को दूर करने के लिए दलिया जरूर खाना चाहिए। इसके अलावा यह बॉडी के टेम्परेचर और मेटाबोलिज्म रेट को भी कण्ट्रोल करता हैं। 

4) कार्डियोवैस्कुलर सिस्टम के लिए फायदेमंद 

प्रतिदिन एक कप साबुत अनाज खा कर कार्डियोवैस्कुलर सिस्टम को हेल्दी रखने में आसानी होती हैं। इसलिए दलिया जरूर खाए। इससे हाई कोलेस्ट्रॉल लेवल और हाई ब्लड प्रेशर को भी कम करने में मदद मिलती हैं। दलिया Stenosis को बढ़ने से रोकता हैं जो दिल की धमनियों को प्रभावित करके दिल की रोगों को पैदा करने के लिए जिम्मेवार माना गया हैं। इसलिए दिल को स्वस्थ्य बनाये रखना चाहते हैं तो नाश्ते में दलिया खाने की आदत डाले। 

5) टाइप-2 डायबिटीज को कण्ट्रोल करे 

दलिया और इसी तरह के साबुत अनाजों में मैग्नीशियम ज्यादा मात्रा में पाया जाता हैं। मैग्नीशियम शरीर में तकरीबन 300 तरह के एंजाइम का निर्माण करता हैं। खास तौर पर यह ऐसे एंजाइम जो इन्सुलिन सीक्रिएशन के लिए सहायक होते हैं। साथ ही ग्लूकोज़ की जरूरी मात्रा को खून तक पहुचाता हैं। रोजाना एक कप दलिया खाने से टाइप-2 डायबिटीज होने का ख़तरा 30% तक कम हो जाता हैं। 

6) ब्रैस्ट कैंसर होने से बचाए 

आज के समय में स्त्रियों में ब्रेस्ट कैंसर होने का ख़तरा काफी ज्यादा बढ़ गया हैं। गलत खानपान की आदतों के चलते महिलाओं में स्तन कैंसर ज्यादा होने लगे हैं। साबुत अनाज जैसे की दलिया आदि का सेवन करने से ब्रैस्ट कैंसर होने से बचने में मदद मिलती हैं। क्योंकि इनमे फाइबर प्रचुर मात्रा में पाए जाते हैं जो स्तन कैंसर होने का ख़तरा काफी कम कर देते हैं। इसके अलावा एक रिसर्च में यह पाया गया हैं की फाइबर से भरपूर चीजों को खाने से फेफड़ो का कैंसर, ओवेरियन कैंसर आदि से भी बचने में मदद मिलती हैं। 



7) वजन कम करे 

दलिया में कार्बोहाइड्रेट सही मात्रा में पाए जाते हैं। यह खाने में हल्का होता हैं, इसलिए लोग इसे ज्यादातर सुबह के समय नाश्ते में खाना पसंद करते हैं। दलिया खाने का फायदा यह हैं की इससे वजन को कम करने में भी मदद मिलती हैं। डायबिटीज के मरीज़ भी दलिया खा सकते हैं। दलिया की थोड़ी सी मात्रा को खाने से ही पेट जल्दी भर जाता हैं और लम्बे समय तक भूख नहीं लगती हैं। जिससे आप ओवरईटिंग करने से बच जाते हैं। परिणामस्वरूप वजन को घटाने में काफी ज्यादा मदद मिलती हैं। डायबिटीज के रोगी दलिया का सेवन करके ग्लूकोज़ के लेवल को आसानी के साथ कण्ट्रोल कर सकते हैं। 

8) एनर्जी से भरपूर 

दलिया में हाई फाइबर तो होता ही हैं, साथ ही इसमें बॉडी को एनर्जी देने वाले जरूरी कार्बोहाइड्रेट भी होते हैं। इसके अतरिक्त दलिया में उपस्तिथ प्रोटीन शरीर को पूरा दिन उर्जावान बनाये रखते हैं। मात्रा एक कप दलिया खा कर विटामिन बी-1, बी-2, मैग्नीशियम और जरूरी मिनरल्स की पूर्ति की जा सकती हैं। दलिया में पाए जाने वाले एंटीऑक्सीडेंट शरीर की अंदरूनी सफाई करके शरीर से गैर-जरूरी toxins को बाहर निकाल देते हैं, जिससे कई सारी बिमारियों से बचने में मदद मिलती हैं।  



