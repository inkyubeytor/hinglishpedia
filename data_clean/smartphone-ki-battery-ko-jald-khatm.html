




Market mein in dino behatarin features  wale  Smartphone ki line lagi huyi hain. Inke features  aur  specifications toh jabardast hain, lekin jab Smartphone ka jyada istemal hone lagta hain, toh inki battery bahut hi jaldi discharge  ho  jati hain. Ab  aise mein power  bank saath mein lekar chale ya phir kuch asaan tips apna kar battery ko jaldi  khatm hone  se bachaye.  Aaiye jante  hain 10 aise upay aur tarike jisse aap apne smartphone ki  battery ko jald khatm hone se  bacha sakte hain.


1) Turn down display brightness :- Yeh  tips smartphone aur Laptop dono users ke liye common hain. Jyadatar devices mein brightness ki setting ko asaani ke saath  access kiya ja sakta hain. Yani ki aap chahe toh kisi bhi device ki brightness ko kam ya jyada kar  sakta  hain. Agar battery ko bachana hain toh brightness ko thoda  kam hi rakhe  toh behtar  hain. Ise  aap display settings mein jakar change kar  sakte  hain. 



2) Don’t use vibrate :- Aksar dekhne ko milta hain ki  smartphone’s user ringtone ko mute karke  phone vibrate  par rakhte  hain. Lekin hum aapko bata de ki phone ke vibrate  mode  par hone se battery ki jyada khapat hoti hain. 



3) Keep it cool :-  Aaspaas ka mahaul battery par khasa asar daalta hain. Yani ki temperature  ka battery power par seedha  asar padta hain. Agar aap apna Smartphone  aisi  jagah  rakhte  hain jaha ka temperature 35 degree ke upar ya 0 degree ke neeche hain, toh battery  ki capacity kafi jaldi ghatne lagti hain. Aise mein smartphone  ko direct sunlight se door rakhna chahiye. Iske saath hi bahut hi thandi  jagah se bhi smartphone  ko bacha kar rakhna chahiye.  Jyada garmi aur thandi  dono hi smartphone ki battery ki capacity ke liye haanikarak hain. 



4) Change your settings :- Aksar dekha  jata  hain ki users Smartphone  par live wallpaper ya 3d wallpaper laga kar rakhte hain, Iski wajah se battery jaldi discharge  hoti hain. Aise  mein jab battery kam ho jaye toh inki settings ko aap change kar sakte hain. Iske alawa  Bluetooth, GPS jaisi services  ko kuch samay ke liye off kiya ja sakta hain. 



5) Schedule app updates over Wi-Fi : - Agar aap kisi app ko update  kar rahe  hain toh  usay  Wi-Fi ke jariye update  kare. Iske alawa Wi-Fi ko hamesha on na rakhe, jab iski jaroorat  ho tabhi iska istemal  kare.  Batate  chale  ki Wi-Fi on rahne se  yeh aas-paas ke  area  mein signal ko dhoondta  rahta  hain, Jisse battery  jyada  kharch hoti hain. Iske alawa agar aapke mobile mein strong signal  aa rahe  ho, toh 4g LTE service ko off karke 3G  par kaam kar  sakte hain. Vahi backup mein  chalne wali sabhi apps ko band karde. 



 6) Go for  paid apps  instead of  free ones :- Ads supported apps aapke Smartphone battery life  ko lagbhag 2.5 ghante  khatm kar dete  hain. US based research ke  mutabik, Phone Processor dimaag ki tarah hota  hain. Aise  mein Ads  supported apps  brain power  kam kar dete hain. Jiska seedha asar  battery life par padta hain. Aise mein  jaha  tak possible ho toh free apps se bache. Iske  liye  paid apps sabse behtarin option hain. Halaki researches  yeh manana hain ki sabhi free app  battery  par bura  asar  nahi dalte  hain. Lekin jis app mein  ads  chalte hain  veh  battery ko bahut jaldi discharge  kar dete hain. 



7) Keep the screen timeout short :- Smartphone ki display jitni kam chalegi, Battery utni kam kharch hogi. Iske liye aapko display settings par jana hoga. Jaha par aapko ‘screen timeout’ ka option dikhaai dega.  Is option se yeh nishchit kiya jata hain ki phone screen par koi bhi app use karne  ke baad uski screen  kitani der tak  jalegi. 



8) Turn Off location tracking :- Ek news  report ke mutabik, Iphone users agar facebook app ko access  karte hain, toh unke phone ki battery  jaldi discharge  ho jati  hain. Kyonki yeh GPS  module ke chalte  user ki location ko lagatar track karta rahta  hain. Aise mein agar location track  ko off kar diya jaye  toh battery drain ki problem se nipta  ja sakta  hain. Agar aap Android  user hain toh Settings > Location mein jakar location tracking ko disable kar sakte hain. Vahi iOS user ke liye Settings > Privacy > Location services option mauzood  hain. 



 9) Turn Off push notifications :- Agar aapko lagta hain ki battery 30% ke aas-paas  bachi hain toh sabhi push notifications  ko off  karde.  Jaise ki Facebook ya kai messenger apps aadi  ke pop-ups on rakhne par yeh energy ko concede karte hain. Aapke phone mein  jitni baar pop-up notification  aayega, veh  kuch na kuch battery jaroor khayega. Aise mein agar aap kanhi travel kar rahe ho aur battery  lagbhag khatam hone wali ho toh sabhi notifications ko off karde. 



10)  Particular discharge  VS Full discharge : - Aksar aapne suna hoga ki phone ko tabhi charge par lagana chahiye jab veh  puri tarah se discharge ho chuka ho. Yani ki 0-5 percent ke beech mein  aane par hi battery ko charge  karna chahiye. Halaki ki yeh bilkul hi galat fact hain. Experts  kahte hain ki  battery ke  30 se 40 percent tak aate  hi phone ko charge  kar  lena chahiye. Isse battery  life badh jati hain. Kyonki mana jata  hain ki  particular discharge full discharge  cycle se behtar  hain. Aise mein ab  aap kabhi bhi battery ko full discharge  na  kare, Isse  battery ki capacity ke kam hone ka khatra  nahi hota.    

