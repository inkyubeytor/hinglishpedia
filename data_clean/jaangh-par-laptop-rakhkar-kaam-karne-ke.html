




Laptop hamari life ka ek ahem hissa ban gya hain. Lekin ghanto tak jhangh ya god mein laptop rakhkar  kaam karne  wale log  is baat ki aor saavdhaan ho jaye ki jhaangh par der tak  laptop rakhna tavcha ke liye  gambhir  samsya ko paida kar sakta  hain. Kamar dard ho ya phir mardo mein baanjhpan , laptop ne sabki zindagi  daanv par laga  di hain. Aap laptop se jitna pyaar  karte  hain, veh utna  hi aapko nuksaan pahucha raha hain. 


Laptop ko ghanto god mein rakhne se isse nikalne wali heat  aapki skin ko nuksaan pahucha sakti hain. Agar aapko laptop istemal karna hi hain toh ise  sharir  se  door rakhkar  kar  upyog kare. Aaiye  jante  hain Laptop  kya kya khatre paida kar sakta  hain :-


• Cancer  :- Ghanto  Laptop ko jaangh par rakhne ke  baad kya aapki skin mein khujlahat  paida hoti hain ya phir veh garm ho jati hain? Isse aapki skin ko cancer ho sakta hain. Yeh aisa lagatar karne par  hota hain.

• Computer  vision syndrome  :- Laptop ka istemal karte samay  aap uski screen  ko bade  kareeb se  dekhne  lag  padte hain, jisse  aankho par zor, sukhapan aur aankho ki roshini kam hona shuru ho jati hain.

• Tavcha ki bimari  :- Laptop ko pairo par lagatar rakhne  se uski heat skin par kai saari bimariya paida kar  deti hain.

• Ungliyo ka sunn ho jana :- Lagatar laptop ke keyboard  par ungliya chalane se  ungliyo mein dard,  akdan ya sunnapan aa jana koi nayi baat nahi hain.

• Kamar dard : - Laptop god mein rakhne ki wajah se hame aage  ki aor jhukna padta hain. Jis wajah se lower back par asar padta hain. Isse aapko spondylitis ki bimari ho sakti hain.

• Baanjhpan :- Lagatar  Laptop ka istemal purusho ko baanjh  bana  sakta hain. Laptop se nikalne wali heat  aapke  sperm aur unki quality par  asar daal sakta hain. Isliye godh mein  rakhkar  iska istemal na kare.

• Gardan dard :- Jaangh par rakhe  huye Laptop ka istemal karne ke liye aapko gardan jhukaani padti  hain, jisse  gardan akad jati hain aur  gardan mein  dard ban jata hain. Isse aapko spondylitis  ho sakta hain.
