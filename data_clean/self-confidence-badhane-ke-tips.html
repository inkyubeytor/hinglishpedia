




Career  mein success  paane ke liye hard work aur  dignity ki bahut jaroorat padti hain, Lekin in sabke  alawa sabse  jyada  jaroori hain Self-Confidence.  Yeh mushkil raaste ko bhi asaan bana deta hain. Kai baar opposite situation  mein aatam-vishvaas dagmaga sa jata hain. Lekin agar  aap kuch simple steps ko follow karenge toh hamesha Self-Confidence  se  aap bhare  rah  sakte hain. Jante  hain Self-Confidence (Aatm-Vishvas) badhane ke  kuch tips aur upay ke bare mein  :- 



• Dressing Sense  accha rakhe : - Aapke self confidence par aapke  dressing  sense  ka bahut hi accha effect padta hain.  Isliye aatm-vishavaash badhane ka first step  yehi hain ki aap acchi tarah se taiyaar  ho. Iska matlab hain ki aap aise  kapde pahne, jo aap asaani ke saath carry kar sakte hain. Dhyaan rahe jitne jyada aap impressive dikhenge, aapke seniors par aapki baat  ka asar  utna hi jyada hoga. 



• Think before  talk :- Aap jaise bolte, baat karte, sunane  wala bhi vaise hi react karta hain. Isliye  jo bhi kahe soch-samajh kar kahe. Apni baat ko kahne ke liye  sahi words aur language  ka istemal  kare. Office mein  mauzood  kareebi dosto se bhi office  mein baat  karte  time decorum ka khyaal rakhe. Professional aur personal level par baat-cheet ka andaaz alag hona chahiye. 



• Think Positive, Do Positive  :- Self-Confidence badhane ke liye positive  soch ka hona bahut hi jaroori hota hain. Ek positive  mind  har situation  mein na sirf  better perform karta  hain balki dusro ko  motivate bhi karta  hain. Jab aap positive  sochenge toh uska effect aapki personality  par bhi padega aur aapke self-confidence ka level automatically badhta chala jayega. 



 • Learn to say “NO” :- Workplace par  dusro ki help karna acchi baat hain, lekin iske chakkar mein apna nuksaan karna akalmandi ka kaam bilkul bhi nahi hain. Kai log khul kar  kisi kaam  ko mana  nahi kar paate hain, jisse  unhe  baar-baar  aisi situation se  2-4 hona padta hain, jo unke self-confidence  aur self-respect dono ko gira deti hain. Aise mein hamesha oon cheezo  ke liye  aap ‘Na” kahna bahut  hi jaroori hain, jo aapko pasand  nahi hain ya phir jo aapke liye gair-jaroori hain. 



• Jaise  hain, Vaise hi  rahe :- Self-Confidence ka level badhane  ke liye yeh sabse  jaroori baat  hain. Kuch log seniors ko impress  karne  ke liye Office  mein mauzood  smart logo ki tarah banane  ki  koshish karne  lagte hain. Isse  unke under mauzood quality sabke saamne nahi aa paati hain. Isliye  aap jaise hain vaise hi rahe. Apni khoobiyo ko hamesha acchi tarah  present kare aur khaamiyo ko kam karne ki  koshish kare.
