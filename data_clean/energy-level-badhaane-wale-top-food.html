






Body ki energy level badhaane wale food kaun se hain? Kya aap bhi energy ke liye energy drinks peete hain to janiye aise food ke baare mein jinhe khane se aapki energy badhti hain. Food list in Hindi/Urdu who increase body's energy level. Kyonki Energy drink peene se health ko nuksaan hi hota hain, Isliye aap in Food ko jaroor apni diet mein shamil kijiye aur apni body ki energy ko badhaayiye.

Aajkal thakaavat aur alas ek aam baat ho gyi hain. Isse bachne ke liye jyadatar log soft drink, coffee aur kai tarah ki energy drinks peete hain. Lekin long term tak energy drinks peene se health se related problems bhi ho jati hain.

Kyonki in energy drinks mein paye jane wale caffeine hamari body ke liye bahut hi nuksandeh hote hain. Caffeine kuch time ke liye aapke dimaag ko alert aur active kar deta hain, Lekin jab Caffeine ka asar khatm hota hain to aap phir se tiredness feel karne lagte hain.

Acchi sehat ke liye caffeine wali cheezo ko nahi khana peena chahiye. Aise mein aapko aise natural food lene chahiye jinme Caffeine bilkul bhi na ho aur vey aapko pura din energetic bhi rakhe. Aaj hum aapko kuch aise food ke bare mein batane ja rahe hain, Jinse body ki energy level ko badhaya ja sakta hain.


Body ko energetic banane ke liye khayiye yeh cheeze :- 

1. Apple :- Seb mein Antioxidants bharpoor matra mein hote hain jo body ki immunity ko boost karte hain. Isme Vitamin, Minerals aur Fiber paye jate hain ko aapki body ko energetic rakhte hain.

2. Paani ki kami na hone de :- Paani ki kami se neend aana, thakaavat lagna aur weakness feel hoti hain. Apne kaam ke beech mein aap paani peena bhool jate hain, Jiski wajah se aapko sardard aur thakaan lagne lagti hain. Isliye body ki energy ko banaye rakhne ke liye khoob saara paani peena chahiye.

3. Badam :- Badam mein Potassium, Protein, Magnesium aur Calcium paya jata hain, Jo aapki body ko pura din energetic banaye rakhte hain. Ek mutthi badam roj khane se aapka brain sharp banta hain aur aapme concentration karne ki power badhti hain.

4. Dhoop mein ghoome :- Suraj ki roshini mein jane se Serotonin naam ka chemical aapke dimaag mein banta hain jo thakaan aur alasya ko door kar deta hain.

5. Banana :- Kele mein Potassium ki quantity kafi jyada hoti hain jo susti aur thakaan ko door karti hain. Kele mein Vitamin B6 bhi hota hain jo energy level ko banaye rakhta hain aur concentration ko bhi badhaata hain.

6. Music :- Kaam se break lekar kuch acche songs ko soone. Isse aapka mood accha ho jayega aur aapke andar ek nayi energy aayegi. Gaana sunne se brain mein Dopamine naam ka chemical compound banta hain jo aapko happy rakhta hain aur aapki thakaan ko bhi door bhagata hain.

7. Hummus :- Hummus Kabuli Chane ki chutney ko kahte hain, Isme aap kacchi sabziya mila kar kha sakte hain. Isme Protein aur Carbohydrate hote hain, Jo aapke brain ko energy dete hain.

8. Beech beech mein stand up ho jaye :- Agar aap sara din baith kar computer par kaam karte hain to thodi der ke liye khade ho jaye aur idhar-udhar chale. Isse aapko neend nahi aayegi aur aapka kaam mein bhi mann lagega. Lambe waqt tak bina hile ek hi jagah par baithe rahne se aapki health kharaab ho sakti hain.

9. Palak :- Palak mein Iron ke alawa aur bhi kai nutrients hote hain jo hame full day energetic rakhne mein hamari madad karte hain. Aap Palak ka salad ya soup bana kar pee sakte hain. 

