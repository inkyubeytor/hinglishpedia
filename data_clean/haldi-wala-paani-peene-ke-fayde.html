






Aapne Haldi ka sewan toh suna hi hoga, Jaha ek aor haldi khane ka swaad aur rang badh deti hain aur khane mein alag swaad lekar aati hain, vahi iska upyog saudrya vridhhi mein aur tavcha ki samsyaon mein bhi kiya jata hain. 

Iske alawa Haldi sharir ko swasthya banaye rakhne mein bhi bahut sahayak hain. Isse aap kai tarah ki bimariyo se bache rahenge, yeh aapko infection se bachaati hain, Haldi na kewal masala hain, Balki isme ausdhiya gun aapke liye faydemand hain. Usi tarah iska paani bhi aapke liye bhi faydemand hain. Iska sewan karne se aap kai tarah ki samsyaon se bach sakte hain. 


Haldi ka paani sewan karne se kai saari bimariyo se bachaav hota hain. Yeh cancer jaisi bimari se bhi bachati hain. Janiye Haldi ka (wala) Paani peene ke kya-kya fayde hote hain? Benefits of Turmeric water in Hindi/Urdu. 

♣ Agar aap chahte hain ki aap hamesha jawan rahe aur aapki umar bhi kam lage toh iske liye Haldi ke paani ka sewan kare. Kyonki isme paya jane wala tatv free radicals se ladne mein madad karta hain. Isliye iska sewan niyamit roop se kare. 

♣ Haldi mein Anti-Oxidants tatv paye jate hain jo aapko body ke cell ko cancer jaisi gambhir bimari se bachate hain. 

♣ Agar aap chahte hain ki aapka mind fresh aur sharp rahe toh roj subah-subah haldi ke paani ka sewan kare. 

♣ Agar aap chahte hain ki aapke sharir ki charbi kam ho jaye toh garm paani mein nimbu, Haldi powder aur shahad mila kar piye. Yeh drink aapke sharir se zehareele padartho ko bahar nikaalne mein madadgar hain. Jisse aap asaani se motapa kam kar sakte hain. 

♣ Biochemistry aur Biophysical research ki study ke mutabik Haldi ke niyamit sewan se glucose level kam ho sakta hain, Saath hi diabetes type 2 ke khatre se aap door rahenge. 

♣ Agar aapke sharir mein sujan aur jodo mein dard ki samsya hain toh Haldi ka paani kafi faydemand ho sakta hain. Kyonki isme Curcumin naam ka rasayan paya jata hain jo dawaa ke roop mein istemal kiya jata hain. 


♣ Haldi ka paani peene se aapke sharir mein rakht ka sanchar theek dhang se hota hain, Saath hi khoon ko bhi saaf karta hain. 

♣ Agar aapko pitt kam banta hain toh Iska sewan karne se yeh problem se aapko nijat mil sakti hain, Jisse pachan kriya sahi hogi.


