






Kamal Kakdi (Lotus Stem) ki sabzi khane se kya fayde hote hain? Kamal Kakdi ke kya fayde hain? What is the health benefits of Lotus stem in Hindi/Urdu. Inhi swaalo ka jawaab lekar aaya hoon, Aaj ki post mein janiye Kamal Kakdi khane se hamare sharir ko kaise labh hota hain. 





Kamal Kakdi khane ke kuch anmol Fayde :- 



1. Khoon badhaaye :- Isme bahut hi acchi quantity mein Iron, Magnesium, Copper, Potassium, Zinc aur Manganese paya jata hain, Jo red blood cells ko banane ka kaam tezi ke saath karte hain. Isse muscles strong banti hain aur khoon badhta hain. 




2. Asthma sahi kare :- Yeh fefdo se related problems ko door karti hain aur Asthma se chhutkara dilati hain. Kacchi kakdi ka juice ya phir gheesi kamal kakdi ko khane se tuberculosis se chhutkara mil sakta hain. 




3. Skin banaye glowing :- Kakdi ke beej paani ke saath pees kar chehre par lep karne se chehre ki skin healthy aur glowing banti hain. 




4. Aankho aur baalo ke liye faydemand :- Isme kafi acchi matra mein Copper hota hain jo baalo aur aankho ke liye faydemand hota hain. Agar baalo mein copper ki kami ho jaye to baal gray hone shuru ho jate hain. 




5. Fati skin ko theek kare :- Kamal kakdi ka ras nikal kar mooh, haath aur pair par lagane se vey phatate nahi hain aur chehre ki khoobsurati mein ijafa hota hain. 




6. Wajan kam kare :- Jo log apna wazan kam karna chahte hain, Unhe kamal kakdi ko jaroor khana chahiye. Yeh kam calorie wali hoti hain, Jisme dher  saare nutrients aur Fiber hote hain. Ise khane se pet lambe waqt tak  bhara hua rahta hain. 




7. Immune system majboot banaye :- Isme Vitamin C bahut hi acchi matra mein hota hain jo immune system ko strong banata hain aur infection se bachata hain. Isko khane se haddiya bhi majboot banti hain. 




8. Peshab ki rookavat door kare :- Kakadi ke ras mein Mishri ya shakkar mila kar peene se peshab ki rookavat door hoti hain. 




9. Fiber se bharpoor :- Isme dher saara Fiber hota hain, Jo sugar level ko kam karne mein madad karta hain. Saath hi yeh kabz se bhi bachata hain aur cholesterol ko bhi kam karta hain. 



Caution ;- Kai log kamal kakdi ko kaccha khana hi pasand karte hain, Jisse unhe bacterial infection ya phir sharir mein parasite pahuchne ka khatra ho sakta hain. Kamal Kakdi ko hamesha acchi tarah se paka kar hi khana chahiye. 
