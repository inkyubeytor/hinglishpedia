




टिंडा जिसे इंग्लिश में Baby Pumpkin या Apple Gourd के नाम से जाना जाता हैं, सेहत के लिए बहुत ही ज्यादा फायदेमंद सब्जी हैं। टिंडा गोल-मटोल और हरे रंग की सब्जी हैं, यह साउथ एशिया में ज्यादा उगाया और खाया जाता हैं। कई सारे लोगो को टिंडे का स्वाद अच्छा नहीं लगता हैं। लेकिन टिंडा पोषण से भरा हुआ हैं। आज के लेख में टिंडा खाने के फायदे जानेंगे, जिन्हें जानने के बाद ज्यादातर टिंडे की सब्जी को खाना पसंद करने लगेंगे। क्योंकि टिंडा गुणों की खान हैं जो सेहत को ढेर सारे लाभ देता हैं। Health Benefits of Tinda (Apple gourd) in Hindi. 
 

टिंडा खाने के 8 जबरदस्त फायदे :- 

1. कैंसर से बचाए 

टिंडे में 24 ml फॉस्फोरस, 0.04 ml थायमिन, 0.08 ml रिबोफ्लेविन की मात्रा पाई जाती हैं। जो शरीर को स्वस्थ्य बनाये रखने के साथ ही उसे कैंसर जैसी खतरनाक बीमारी से भी बचाए रखती हैं। टिंडे का सेवन करने से विशेष करके महिलाओं में ब्रैस्ट कैंसर होने का ख़तरा काफी कम हो जाता हैं। 



2. दिल के लिए होता हैं फायदेमंद 

टिंडे की प्रति 100 ग्राम मात्रा में सिर्फ 21 कैलोरी ही होती हैं। हेल्दी हार्ट के लिए बैलेंस्ड डाइट का होना बहुत ही ज्यादा जरूरी माना गया हैं। क्योंकि विटामिन, प्रोटीन, कार्बोहाइड्रेट किसी की भी ज्यादा मात्रा दिल की बीमारियाँ होने की वजह बन सकते हैं। 

3. हाई ब्लड प्रेशर कम करे 

हाई ब्लड प्रेशर के मरीजों को टिंडे का रस निकाल कर पीना चाहिए। यह उनके लिए काफी ज्यादा लाभकारी रहेगा। इसमें ऐसे तत्व पाए जाते हैं जो कोलेस्ट्रॉल लेवल को कम करते हैं, जिससे ब्लड प्रेशर नार्मल बना रहता हैं। 

4. लम्बी उम्र तक जवान बनाये रखे 

टिंडे में कैरोटीन की अच्छी मात्रा पाई जाती हैं, जो उम्र बढ़ने के साथ चेहरे पर पड़ने वाली झुर्रियों और दाग-धब्बों की समस्या से बचाए रखता हैं। साथ ही टिंडा नियमित रूप से खाने से स्किन इन्फेक्शन से बचने में भी मदद मिलती हैं। बढ़ती उम्र में चेहरे पर बारीक लाइन्स बनने लगती हैं, जिससे आप बूढ़े दिखाई देने लगते हैं। इन्हें दूर तो नहीं किया जा सकता हैं, लेकिन टिंडा खाने से इन्हें कम करने में मदद मिलती हैं। यह एंटी-एजिंग तत्वों से भरपूर है, जिससे आप लम्बी उम्र तक जवां नज़र आते हैं। 



5. वजन कम करे 

टिंडे में 84% पानी की मात्रा होती हैं, जो मोटापे को कम करने में उपयोगी हैं। सुबह के समय ब्रेकफास्ट और ओवरईटिंग की वजह से अगर मोटापा बढ़ने लगा है तो इसे रोकने के लिए, रोजाना सुबह टिंडे का जूस पिए। टिंडे का रस पीने से वजन को कण्ट्रोल करने में आसानी होती हैं। 


6. मूत्र संक्रमण से बचाए 

टिंडा आँतों के लिए बहुत ही ज्यादा फायदेमंद हैं। इसमें पानी की पर्याप्त मात्रा होती हैं, जो यूरिन इन्फेक्शन से बचाने का काम करती हैं। इसके अलावा यह रक्त शोधक का भी काम करता हैं। अगर शरीर का खून साफ होगा तो निश्चित ही आप कई सारी बिमारियों से बचे रहेंगे। टिंडा खाने से बुखार को भी कम करने में मदद मिलती हैं। 


7. पाचन क्रिया दुरुस्त बनाये 

टिंडा फाइबर का बढ़िया स्रोत हैं, जिससे पाचन क्रिया सही बनी रहती हैं। इसकी सब्जी नियमित रूप से खाने से कब्ज़, अपच, गैस जैसी पेट से जुड़ी समस्याएं दूर हो जाती हैं। यह पेट की अंदरूनी सफाई भी कर देता हैं। गर्मियों के दिनों में मसालेदार भोजन करने से होने वाली एसिडिटी, डायरिया और डीहाइड्रेशन की समस्या से भी टिंडा राहत दिलाता हैं। 


8. सूजन कम करे 


जोड़ो की समस्याओं में सुबह-शाम सूजन आना आम बात हैं। कई बार चोट लगने से शरीर पर नीले निशान पड़ जाते हैं और उनमे सूजन आ जाती हैं। इस सभी समस्याओ से छुटकारा पाने के लिए आपको ज्यादा से ज्यादा मात्रा में टिंडे का सेवन करना चाहिए। टिंडा खाने का सबसे बड़ा फायदा यह हैं की इससे शरीर में हुई सूजन को दूर करने में मदद मिलती हैं। 
 



