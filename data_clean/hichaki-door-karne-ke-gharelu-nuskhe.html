




Jab aapko hichaki aati hain toh aamtaur par dharna yeh hain ki koi aapko yaad  kar raha hoga. Lekin aisa nahi hain, Hichaki aane ke kuch aur wajahe hain. Pahle aap hichaki ko door karne  ke gharelu upay aur nuskhe jaan le aur uske baad  iske aane ki scientific wajah bhi jaan le.  Hichaki ko English mein Hiccups kahte hain. 


Hichaki rokne ke  gharelu nuskhe :- 


1. Saaf paani dheere-dheere peena  chahiye.

2. Thoda sa garam ghee pee lene se hichaki turant band ho jati hain.

3. Sabut  urad  ki daal  jalte huye koyale  par dale  aur dhoonye  ko  soonghe. Hichaki band ho jayegi.

4. Hichaki agar band na ho toh pudine  ke  patte  ya  nimbu  ko choosey.

5. Pyaaz kaat kar  namak daal kar khaye. Har  ek ghante mein pyaaz khane  se  hichaki band ho jati  hain.

6. Mooli ke  chaar  patte khane  se hichaki band ho jati hain.

7. Nimbu ka ras aur  shahad ek-ek chammach mila kar aur isme thoda  kala namak daal kar  sewan karne se  hichaki band  ho jayegi.

8. Ganne ka ras peene  se hichaki band  ho jati hain.

9. Sendha namak soonghne se  hichaki nahi aati  hain.

10. Hichakiya agar dast aadi  ki wajah se aa rahi ho, tab  namak aur cheeni ka ghol bana kar le. Yeh iski primary medicine  hain.

11. Pyaaz ke ras mein shahad mila kar  lene se  hichaki band  ho jati  hain.

12. Mor pankh ko jala kar  raakh bana le. Is raakh mein barabar matra mein peepli mila le. Is misharan  ko shahad  ke saath le. Hichaki se  rahat  milegi.

13. Hichaki agar jyada aati ho toh baajre ke  barabar hing  ko gud  mein mila kar  kele ke  saath khaye. Fayda  hoga.

14. Mareez ko shaant  rakhne  ki koshish karni chahiye.  Hichaki ki bimari ka sambandh mann se  mana gya  hain.

15. Sendha namak ko paani mein  ghol kar naak mein kuch boonde daal lene  se  hichaki band  ho jati hain.

16. Hichaki agar  apach se ho ek glass paani mein khane wala soda  daal kar  piye. Rahat milegi.

Hichaki door bhagane ke liye in baato  ka rakhe dhyaan :-
 

Baar  baar hichaki  aane ki problem ho toh neeche  liye  gye baato  ko apni dincharya  mein shamil kare.  Isse samsya se  chhutkara milega.

1. Subah khane  ke saath juice jaroor  le.
2. Iodine yukt namak ka istemal  karna band kar  de.
3. Subah ka khana jaldi kha le.
4. Paani dheere-dheere peene ki aadat  dale.
5. Subah uthate  hi 2-3  glass gunguna paani piye.
6. Sugar ka itemal khane mein  kam se kam kare.
7. Dophar ka khana 12 se 2 baje ke beech mein kar le.
8. Sham ka khana suraj doobne se pahle kar le.

Hichaki ke interesting  facts :- 

Fresh  Research kya kahti hain iske bare main :- 

France ke kuch researchers ka kahna hain ki ho sakta  hain hichaki ka sambandh is baat se  juda ho ki hamare  purvaj samundari jeev thay. Samundari  jeev khas karke machaliya saans lene ke liye  gills ya  galphado ka istemal karti hain. Darasal scientist hichaki ka visesh karan  dhoondh nahi paa rahe hain. Hichaki aam taur  par oon maanspeshiyo ke sikudan ke karan se aati  hain jo saans lene mein istemal  hoti  hain.

Bhroon ko bhi  aati hain hichki :- 

Ultra sounds  ki  reports se pata  chala hain ki  garbh mein 2 mahine ka bhroon, jab tak uski saans lene ka process shuru nahi ho jata, Hichaki leta  hain. Ek dusre sidhant ko mane ko hichaki liquid  ko fefdo mein jaane se rokti hain. Vaise  iske virodh  mein tark diya jata hain ki agar aisa hota toh  bhroon ko khansi aati, na ki hichaki. Ab jo nayi research saamne  aayi hain, usme kaha gya hain ki samundari  jeev jo gill se  saans  lete  hain, jab saans bahar  nikaalte hain toh kuch aisi kriya hoti hain jaise hichaki ke samay dekhne mein aati hain.

Hichaki aane ki wajah :-

Hichaki hamare diaphragm ke sikudne se aati hain. Diaphragm  chhati  ke  khokhle bhaag  ko  hamare pet  ke khokhle  bhaag se  alag karta  hain. Yeh saans  lene ke process mein bahut hi important role ada karta hain. Fefdo mein  hawa bharne ke  liye diaphragm ka sikudna  bahut hi jaroori  hota hain. Jab diaphragm baar baar  sikudta hain toh fefde  tezi se  hawa ander khinchte hain. Jab saans lene  mein preshani  paida hoti hain toh hichaki aane  lagti  hain. Kai baar aisa zor-zor  se hasne, tez masalewale  khana  khane, jaldi-jaldi khane ya phir pet foolne se ho sakta hain.

Hichaki aane ki aur bhi wajahe hain :- 

Gastric trouble  ke karan bhi kai baar  hichaki aati hain. Khoon ki kami, khoon ka bahna, bahut jyada mehnat, darr, gussa aadi se  bhi hichakiya aati hain. Aant ki bimari se  bhi hichaki rog ho jata  hain. Yeh khatranaak hoti hain. Saans  lene ka process isse rook jata hain, jisse  aant ki kriyasheelta rook jati hain. Hichaki rog mein  pachan kriya  kharab ho  jati hain. Isliye jyada hichaki aane  par paani peena chahiye.  Jyada hichaki aa rahi ho toh laparavaahiya nahi karni chahiye. Hichaki jyada aana janlewa saabit ho sakta hain.
