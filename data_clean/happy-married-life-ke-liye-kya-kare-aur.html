





Wife ko khush rakhna bhi jaroori hain, Aakhir veh aapki life partner hain. Log sochte hain ki patni ko khush rakhna bahut mushkil bhara kaam hain, Lekin real main aisa nahi hain. Choti-choti baton par ka khyaal rakhkar aap apni biwi ko khush rakh sakte hain. Yeh bhi janiye aakhir happy married life jeene ke liye kya karna padega, Yeh tips Husband aur Wife dono ke liye jaroori hain. 





Aaiye jante Happy married life ke tips  :- 

• Married life ko sahi tarike se chalane ke liye sabse jaroori hain ki beeti baton par charcha na kare. 

• Wife ka mood dekh kar comment kare, Jaise ki aaj tum bahut  khush nazar aa rahi ho ya phir Aaj tum bahut thaki huyi nazar aa rahi ho. Is tarah ke comment aapke partner par bahut accha impression jamate hain. Agar veh khush hain toh uski khushi badh jayegi aur agar veh thaki huyi hain toh uski thakavat kam ho jayegi. 

• Ek dusre ko surprise gift jaroor de. Gift ek dusre ke  relation ko strong banane ka kaam karte hain. 

• Kabhi kabhi baahar outgoing ka bhi program banaye. Surprise visit se jo khushi milti hain, oos happiness ka compare kisi bhi cheez  se nahi kiya ja sakta hain. 

• Men ko yeh lagta hain ki ladies big aur expensive gift paa kar hi khush hoti hain, Jabki hakikat mein aisa nahi hota hain. Ladies ke liye gift chahe  chota ho ya bada sabhi accha lagta hain. Psychology ke according Choti cheeze gift karne se biwi ke dil mein yeh sandesh jata hain ki aap uska kitna khyaal rakhte hain. 

• Appreciate karne se aap chote nahi honge. Samay-samay par ek dusre ki taarif jaroor karte rahe. 

• Agar aapka partner aapki baat ko acche se samajh leta hain toh uske liye  unko thanks  bole. 

• Life mein kalah isliye paida  hota hain ki jab hum ek dusre par ilzaam lagane lagte hain. 


• Holidays ke din gharelu kaamo mein biwi ki madad jaroor kare. Example  ke  taur par breakfast ya lunch ya dinner  aap khud  bhi taiyaar kar sakte hain. Agar aapko cooking karne nahi aata hain toh dusre  gharelu kaamo mein patni ki help kare. 

• Mahine mein 2 baar long drive par jaroor jaye. Is baat ka wait na kare ki aapki life mein koi romantic moment aayega, Balki romantic moment laane ki koshish kare. 

• Daily ek-dusre ke liye kuch time  jaroor nikaale. Is waqt mein important matter par raay-mashwara kare. Charcha ke dauran dono ek dusre ki baton ko gaur se jaroor suney. 

• Jis taram  aadmi ko kabhi kabhi yeh feel hota hain ki usay kuch space mile, usi tarah aurat bhi yeh jaroorat mahsoos karti hain. Aapka relationship kitna bhi majboot kyon na ho. Space ki jaroorat har kisi  ko  hoti hain. Space ka matlab ek dusre se jude rahte huye bhi free hone ka ahsaas hain. Isse aap dono sampoornta ka ahsaas karegne. 

• Jab bhi dono mein se kisi ko bhi gussa aaye toh oos time  dimaag  par control kare. Gusse  mein hamara dimaag sahi tarike se  kaam nahi karta hain. Gusse  mein aisi baat na kahe jisse baad  mein aapko guilty feel ho ya phir pachhtana  pade. 

• Ek dusre ko quality time dene ki koshish kare. Is dauran sirf  ek dusre ki baat kare. Ghar, samaaj ki baat  karne ke liye special time nikaalne ki jaroorat nahi hoti hain. Lekin quality time mein sirf romatic baatein hi kare. Forget the world … 

• Hamesha yaad  rakhiye ki 2 logo ki soch kabhi bhi ek jaisi  nahi hoti hain, Isliye jo jaisa hain usay vaisa hi accept karne ki koshish kare. 

• Jab bhi hansi-mazaak  koi avsar aaye  toh khud hanse aur apne life partner ko bhi yeh mauka de. Hasne muskurane se life aur health dono hi acche bante hain. 

• Life mein happy rakhne ke liye sirf  money ki jaroorat nahi hoti hain. Kabhi saath baithkar purani yaadon mein  kho kar dekhiye. 

• Married life mein kabhi bhi shaq ko na paida hone de. Yeh ek aisi bimari hain jo aapki zindagi ko tabaah kar sakta hain. Isliye kabhi shaq ko bahut bada paudhe se ped na banne de. 

• Din bhar aap chahe kitna bhi busy rahte ho, Lekin subah shaam ek dusre ke saath walk karne ki aadat daale. Isse na sirf aapki health acchi rahegi  balki halki-fulki gossip karne ka bhi mauka milega. 

• Ek dusre ke saath religious kamo mein bhi hissa le. Kyonki dharmik kaam mein ek dusre ka saath dene se aapko maansik shanti milegi. 

• Jab aapki biwi aapse baat kare toh uski baton ko dhyaan se sune. Agar aapko lage ki vah thaki huyi hain ya preshan hain toh uski wajah jankar uski help karne ki koshish kare. 

• Koi bhi relation samjhaute par tika hota hain. Married life mein toh yeh samjhauta aur bhi zyada jaroori hota hain. Agar aap kisi baat par saathi se istefaaq nahi rakhte hain toh bhi thande dimaag se oos problem par baat kare.  Harek rishtey mein vichaaro ke aadaan-pradaan se positive asar padta hain. 

• Kabhi-kabhi bacchon ko lekar marriage life mein khataas aa jati hain, Isliye oon situation ko samajhne ki koshish kare, Jis wajah se vah problem paida hoti hain. 

• Apne sapno ke baare mein aapas mein charcha jaroor kare. Isse ek-dusre ko samjhane ka mauka milta hain. 

• Apne aap ko badalna asaan kaam nahi hota hain, Lekin thode se changes se aap apne life partner  ke saath love aur bharosha badha sakte hain. Toh positive changes karne se na hichake. 

• Life mein galtiya sabhi se hoti hain, Lekin success vahi hota hain jo inse sabak leta hain. 
