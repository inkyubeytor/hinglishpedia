








Rang  gora karne ke gharelu nuskhe aur upay kya hain? Fair  skin pane ki tips  kya hain? Rang  gora karne ke liye kya khana chahiye? Agar  aap sabhi bhi in swaalo ke jawaab janna chahte hain toh yeh article jaroor padhe, Kyonki is article mein hum aapke saamne laye hain Fair Skin paane ke tips, Vo bhi simple Hindi/Urdu mein.  

Aaj kal har koi attractive  dikhna chahta hain, Rang ka gora hone ki wajah se aaj bhi log  gore rang ki aor jyada attractive hote hain. Kisi ka dark colour hone ka matlab yeh nahi hain ki usme koi kami hain, Lekin kuch tips aur food ko follow karke aap gora rang (fair  skin) pa sakte hain. Agar aap apna rang gora karna chahte hain toh sabse  pahle aapko tamam tarah ki cream, face pack ya scrub lagana chhod kar gharelu nuskhe ajmana chahiye. Aaj hum aapko batane ja rahe hain kuch aisi cheezo ke bare mein jinka istemal karne se rang  gora ho jata hain.  
♦  Dahi :- Aap apne sharir ki massage  Dahi aur Nimbu ka ras laga kar kare. Isse rang gora hone lagta hain.  
♦ Jeera :- Jeere ke powder ko paani mein mila kar nahane se skin tone theek ho jati hain. Aap chahe toh Jeera powder aur doodh mix karke paste bana kar pure  sharir par laga sakte hain.  
♦ Doodh se nahaye :- Agar aap rang gora karna chahte hain toh 10 dino tak doodh se nahaye. Iske liye  aapko saabun lagane ki jaroorat nahi hain. Doodh se hi aapka sharir saaf aur tone ho jayega.  
♦  Ande ki jardi :- Ande ka peela hissa sharir par lagaye aur baad mein sirke se sharir ko saaf  kar le, Jisse ande  ki badboo nikal jayegi. Aisa 10 dino tak kare  aur fayda dekhe.  
♦ Soybean :- Soyabean ke har product mein Zinc aur Vitamin C paye  jate hain. Soya se bani cheezo ko khane se pimples aur skin ki problems se nijat milti hain. Ise aap apni diet mein shamil kare aur dull Skin ko glowing bana sakte hain.  
♦  Nimbu :- Sharir ka rang nikhaarne ke liye Nimbu  aur Shahad ka mishran  se pure body ki massage kare. Aisa rojana 10 dino tak karne se aap damakne aur chamakne lagenge.   
♦  Chukandar :- Chukandar mein Vitamin, Potassium, Phosphorus, Chlorine, Iodine, Sodium jaise poshak tatv paye jate hain. Chukander ke sewan se skin ke pores khul jate hain. Blood circulation badhta hain. Roop nikharne lagta hain. Skin problems se chhutkara pane ke liye Chukandar ka juice  daily peena chahiye aur iska face pack lagana chahiye.  
♦  Gulab Jal :- Gulab Jal mein Nimbu ka ras mila kar nahane se skin gori aur saaf ho jati hain.  
♦  Kiwi :- Kiwi mein Vitamin A, B12, Iron, Fiber ke saath bharpoor  matra  mein Vitamin C  paya jata hain. Ise rojana khane se chehre ka rang badalne  lagta hain. Skin healthy ho jati hain. Agar aapke chehre  par daag-dhabbe ho tho oos par  fresh Kiwi pees kar laga dene se daag saaf  ho jate hain.  
♦  Tamatar :- Tamatar mein Lycopene  hota hain jo skin ke liye bahut hi accha mana jata hain. Rojana Tamatar khane se bhi aap apna rang  gora kar sakte hain.  
♦ Nariyal Paani :- Nariyal Paani mein aise tatv hote hain jo na sirf aapka rang nikhaarenge, balki daag-dhabbe aur jhaaiyon ko bhi theek kar denge. Isliye rojana Nariyal  paani peene aur nahane se pahle ise skin par lagane se skin healthy rahti hain.  
♦ Green Tea :- Green Tea sehat ke liye bahut hi acchi mani jati hain. Isme Anti-Oxidants hote hain. Yeh sunburn ko theek karti hain, Skin se daag-dhabbo ko hatati hain  aur usay healthy aur soft  banati hain. Green Tea ko rojana  peene se bhi aap rang gora kar sakte hain.  
♦ Gajar :- Gajar ka sewan healthy life ke liye bahut hi jaroori hain. Gajar mein Vitamin C aur Beta-Carotene hota hain jo Skin aur hair ke liye best hain. Sunder tavcha paane ke liye Gajar ka juice jaroor peena chahiye.  
♦ Strawberry :- Strawberry mein Anti-Oxidants bahut hi acchi matra mein paye jate hain. Strawberry khane se aap badhti umar ke asar ko kam kar  sakte hain. Isme Vitamin C bhi paya jata hain. Ise  rojana khane se chehre ki rangat  gulabi ho jati hain.  
♦ Palak :- Palak mein Minerals jaise ki Calcium, Iron aur Vitamin A, B, C aadi acchi matra mein paye jate hain. Isliye Palak zyada khane se skin mein nikhaar aata hain.  
♦ Broccoli :- Broccoli mein Vitamin C aur E bahut zyada paya jata hain. Isme Anti-Oxidants bhi bharpoor matra mein hote hain. Yeh kabz  ko door karke  Skin ko chamakdaar banata hain.  

