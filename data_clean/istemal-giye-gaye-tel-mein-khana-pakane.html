




Agar aap pakode ya dusre kisi pakwaan ke talne ya pakane ke baad  bache huye tel ko dobara  se istemal karte hain, toh saavdhaan ho jayiye. Yeh tel aapki sehat  ke  liye bahut hi khatarnaak saabit ho sakta  hain. Aaiye jante  hain ki bache huye tel mein khana kyon nahi pakana chahiye? Kyon bache huye tel ka dubara  se  istemal nahi karna chahiye, isse  sehat ko kya-kya nuksaan ho sakte hain. Aaiye jante hain :- 




• Khatarnaak cholesterol ke roop mein yeh aapke dil ke behad  hi haanikarak saabit  ho sakta hain. Yeh dil ki dhamiyo mein jam kar dil ko bimar bana sakta hain, Saath hi isse heart attack aane ki sambhavna kafi badh jati hain.


• Baar-baar  garm kiya hua tel ya bhir bacha hua tel  cancer ki sambhavna ko badha deta hain. Yeh aapko pet ka cancer, gall bladder  ka cancer , liver  ka cancer  aur  bhi kai  tarah ke  cancer bhi de sakta hain.



 • Baar-baar  tel ko garam karne se tel ke  anu tezi ke saath  anubandh banate  hain aur  veh gadha ho jata hain. Is tarah ka tel haanikarak cholesterol ke  roop mein sharir ke ango  mein jama ho jata hain aur motapa  bhi badhata  hain.


 • Iske  alawa yeh aapko pet  aur  dil se judi bimariyo ka shikaar bhi bana  deta hain. Iske  karan aapko Alzheimer , Acidity  aur dusri  gambhir  bimariya ho sakti hain.


• Bache  huye tel  yani ki tel  ko baar-baar  garam karne se  iske Anti-oxidants aur dusre faydemand  tatv  khatm  ho  jate  hain aur tel fayda pahuchane ki bajaye nuksaan pahuchane  lagta  hain. Iska istemal karna  health  ke  liye nahi balki skin ke liye bhi khatarnaak ho sakta  hain.
