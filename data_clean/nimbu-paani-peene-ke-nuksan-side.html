








Nimbu paani peene  se jaha fayde  hote hain, Vahi zyada nimbu paani peene se nuksan bhi hote hain. Nimbu paani peena hamare acchi sehat ke liye bahut hi jaroori hain. Nimbu paani peene se sharir ko Vitamin C, Potassium aur Fiber jaise minerals milte hain, Lekin kisi bhi cheez ko jyada matra mein istemal karna hamesha faydemand nahi hota hain. Aise hi Zyada Nimbu paani peena bhi nuksandeh hota hain. 

Jyada Nimbu paani peene se sharir ko hote hain yeh nuksan (Side-effects of Lemon Water in Hindi/Urdu.) :- 

• Sharir mein paani ki kami hone ka khatra :- Nimbu paani peene se baar-baar peshab aata hain. Jisse Dehydration ka khatra badh jata hain. Dehydration ki situation kai baar  khatarnaak ho jati hain, Jisme peedit ki death bhi ho sakti hain. 



• Acidity ki problem :- Agar aapko pahle se gas ki problem hain toh nimbu paani peena aapke liye nuksandeh ho sakta hain. Nimbu paani peene se Acidity aur gas ki problem badh sakti hain. Jiska effect digestion system par bhi padta hain. 



• Daant bahut zyada sensitive ho jate hain :- Nimbu mein CitricAcid hota hain, Jiske contact mein aate hi teeth bahut zyad sensitive ho jate hain. CitricAcid ke asar se daanto ki bahari parat ko nuksan pahuchta hain, Jisse kuch bhi garm-thanda khane peene  se daanto mein tez jhanjhanahat hone lagti hain. 



• Haddiya kamjor ho jati hain :- Bahut zyada Nimbu paani peene se haddiya kamjor ho jati hain. Nimbu mein Acid jyada  hota hain, Jiski wajah se haddiyo par bura asar padta hain. Aise mein koshish kare ki Nimbu paani ka sewan simit matra mein experts ki salah par kare. 



• Stone ka khatra :- Nimbu mein CitricAcid ke alawa Oxalate ki bhi prayapt matra mein hoti hain. Nimbu paani ka zyada sewan karne se yeh crystal ke roop mein sharir mein jama ho jata hain. Jisse kidney stone hone ka khatra badh jata hain. 


