




Patta Gobhi jisko Band  Gobhi bhi kaha jata hain, Is sabzi ke bahut hi adhik fayde hote  hain. Patta Gobhi Brassicaceae family ki ek sabzi hain, is family mein aur  bhi sabziya jaise phool gobhi, Brussels sprout aur  broccoli aate  hain. Patta gobhi ko English mein Cabbage kaha jata hain aur isse  health  ko  bahut hi  jyada  benefits hote  hain.  Yeh sabzi badi aur  phool ke  size  jaisi bade patto wali hoti hain. Yeh sabzi saal ke  12 mahine asaani ke saath  market mein  mil jati hain aur ise healthy diet ka ek jaroori hissa mana jata hain. 


Patta  gobhi kai tarah ki hoti hain, Red aur Green Color ki patta  gobhi sabse  jyada  milti hain, Patta  gobhi ko aap sabzi bana kar ya  phir  kaccha salad  ke  roop mein  bhi kisi bhi tarah se kha sakte  hain. Patta  gobhi ka taste halka sa  sweet hota hain. Isme  Vitamins, Fibers, Potassium, calcium aur bhi jaroori  minerals  bharpoor matra  mein paye jate  hain. Isse  Indian, Chinese, Western sabhi tarah ke  food banaye  jate  hain. Aaiye jante hain ki Patta Gobhi (Band Gobhi) hamare  sehat ko  kya  kya fayde  pahucha sakti hain, Ise khane ke  kya fayde hote  hain. Patta gobhi ke Benefits  kya hain, Aaiye jante  hain.



Patta gobhi khane se sehat ko hone wale labh :- 


• Weight loss karne  mein helpful :- Patta  gobhi ek aisi sabzi  hain jiske  istemal se  wajan bahut hi asaani ke saath  kam kiya ja sakta hain. Ek cup patta  gobhi mein only 33 calorie payi jati hain jo wazan ko badhne nahi deti hain. Patta  Gobhi ka soup body ko energy dene  ke saath  weight  loss karne  mein bhi helpful hota hain. 



• Haddiya banaye  strong :- Patta  gobhi mein calcium bahut hi acchi quantity mein paya jata hain. Aapko toh pata hi hain aapki haddiya calcium se bani huyi hain, isliye calcium aapki haddiyo ke liye bahut hi jaroori tatv hain. Haddiyo ko strong banane ke  liye  patta gobhi ko aapki diet mein jaroor  shamil karna chahiye. 



• Cancer se bachata hain :- Patta  gobhi mein aise  nutrients paye jate  hain jo cancer  ke  roktham ke saath-saath  usse bachne mein help karte hain. Diindolylmethane (DIM), Sinigrin, lepeol, sulforaphane aur  indole-3-carbinol,  jaise  tatv patta gobhi mein paye  jate hain, Yeh sabhi tatv  cancer  se bachaav karne  mein helpful mane  jate  hain. 



• Alzheimer ko  kam karne mein helpful :- Fresh research se  yeh maloom hua ki Patta gobhi khane se  Alzheimer jaisi problems ko door  kiya ja sakta hain. Isme  Vitmain K hota hain jo Alzheimer ko  kam karne  mein  help karta hain. 



• Kabj se aaram dilata  hain :- Isme  high quality ke fiber mauzood hote hain, jiski wajah se  pachan tantra sahi tarike se kaam  karta hain, Agar  aapka pachan  tantra  sahi tarike  se kaam karta  hain toh definitely  aapko kabz, gas, acidity  ki problem aadi nahi hoti hain. 



• Peptic Ulcer ke treatment mein helpful :- Patta  gobhi stomach ulcer  ke treatment mein kafi helpful saabit  hota hain. Is bimari  se  joojh rahe  mareez  ko  agar  niyamit roop se  patta gobhi ka sewan karwaya jaye  toh  usay jaldi hi is bimari se  aaram mil sakta hain, Kyonki Patta  gobhi mein glutamine  tatv hota hain, Jo ulcer ko kam karne  mein  madad  karta hain. 



• Body ki  immunity ko badhata hain :- Patta gobhi khane  se body ki immunity power badhti hain. Isme  vitamin c bahut hi acchi quantity mein  paya jata hain, jisse  body ki  immunity  kafi strong  ho jati hain. 
• Skin ke liye  hain faydemand  :- Patta gobhi mein  bahut hi acchi matra mein  Anti-oxidants  paye  jate  hain, jo skin ko healthy rakhne ke liye behad  hi jaroori hain. 



• Anti-Inflammatory properties  ka khazana :- Isme Amino Acid bahut hi high quality mein paya jata hain jo sujan aadi ko kam karne mein helpful hain. 



• Aankho ke liye faydemand  :- Patta gobhi aankho ke liye bahut hi faydemand  mana jata hain. Iske  niyamit sewan karne se  motiyabind hone ki sambhavna kafi kam ho jati hain. Iske lagatar istemal  se  body mein  Beta-Carotene ki quantity badh jati hain, Aapko bata de  ki Beta-Carotene  Aankho ke liye bahut hi jaroori  element hain. 



• Muscles  ke pain mein aaram :- Patta  gobhi mein Lactic Acid  paya jata hain jo muscles  ke  pain aur  usay chotil  hone  par  usay repair karne  mein help karta hain.

Aaiye Patta Gobhi khane ke fayde (Benefits) ka youtube video dekhte hain :- 





  
