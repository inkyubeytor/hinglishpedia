





Agar  aapka baccha rojana school ke aane ke baad thak jata hain toh yeh sahi baat nahi hain. Kya aapko nahi lagta hain ki uske ander koi kami hain ya usay puri tarah se poshan nahi mil raha hain. Is bhagti-daudti  zindagi mein  sabse  zyada jaroorat hoti hain Energy, power aur Stamina ki. Agar aapke sharir mein Stamina yani ki takat ki kami hain toh aap kisi bhi kaam ko acche  tarah se nahi kar  sakte hain. Aise kai food hain jo din bhar aapke ander stamina ko banaye rakhte hain. 

Toh aaj hum aapko batane ja rahe hain aise  super food  ke bare mein jinhe khane se aapki body mein stamina badh jata hain. 8 Aise food jinhe  Body ki stamina  badhane ke liye  jaroor khana chahiye. 



1. Kela :- Kele energy ka important  source  hain, Lekin kya aapki body ke stamina ko bhi badhata hain? Ji haan, Kela sharir ko takat deta hain aur usay balwaan banata hain. Agar aap ek kela rojana doodh ke saath shake bana kar peete hain toh aap mahine bhar mein bhi gajab ke stamina wale bana jayenge.  
2. Deshi Ghee :- Takat ko badhane ke liye aur Sharir ko majboot banane ke liye Shuddh Deshi Ghee ko apni diet mein jaroor shamil karna chahiye.
3. Dry Fruits :- Sukhe  mewo mein Gari, Chhuhara, Munakka, Kaju, Badam aadi sharir mein androoni takat late hain. Inka rojana sewan karne se body mein immune system majboot banta hain, Jisse sharir ko  bimariyo se  ladne mein madad milti  hain. 
4. Oats  :- Oats mein bharpoor  energy hoti hain. Agar aap morning  breakfast mein  daily oats ko milk ke saath khate hain to aapki body ki capacity aur stamina  mein badhotari hoti hain. Oats na  hone  par aap gharelu daliya ka bhi istemal  kar sakte hain. Halaki yeh thoda mota hota hain , Lekin takat ke mamle mein yeh oats  se kam nahi hain, balki usse bhi behtar hain.. 
5. Palak ka soup :- Agar aap vegetarian hain aur motape  ka khyaal rakhte huye har cheez  khate hain toh palak ka soup aapke sharir ki har jaroorato  ko pura karega aur energy dega. Palak mein bharpoor matra mein calcium hota hain aur yeh body  ki stamina ko badhata hain. 
6. Coffee :- Coffee ka sahi matra mein sewan body mein energy ko boost up karta hain aur thakaan ko door bhagata hain. Aise mein sharir mein androoni takat ka ahsaas hota hain. 
7. Peanut butter :- Peanut butter mein kai aise gun hote hain jo aapke heart ko healthy aur dimaag  ko tez banate hain. Ise khane se aapki takat bhi badhti hain, basharte iska sewan zyada na kiya jaye, varna tummy fat bhi ho sakta hain. 
8. Sprouts :- Sprout yani ki ankoorit daalo ka sewan bhi sharir ko behtar banata hain aur takat deta hain. Sprout har daal aur anaaz ka accha hota hain, Lekin sharir ke liye sabse  faydemand sprout Moong ki daal ka hota hain. 
