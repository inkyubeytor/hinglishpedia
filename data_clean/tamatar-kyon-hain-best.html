





Tamatar ke bare mein kya kahe, Yeh bahut hi tasty aur ras se bhare huye phal hain. Ji haan tamatar asal mein sabzi nahi balki phal hain. Lekin roj marra ki jaroorato ke chalte hum ise sabzi ke roop mein istemal karte aa rahe hain. Tamatar mein Vitamin A,C, K, Folate aur Pottasium bahut hi acchi matra mein paye jate hain.  Tamatar mein Fat,  Cholesterol , Sodium aur Calorie kam matra  mein hote hain. Tamatar  Thiamine, Niacin, Vitamin B-6, Magnesium, Phosphorus aur Copper ka bahut accha source hain. 


Itna sab kuch janne ke baad aap jaroor janna chahenge ki aakhir Tamatar  khane se  sehat  ko kya-kya labh hote hain. 


Tamatar (Tomato) khane se health  ko yeh fayde hote hain. 


• Cancer se  ladta hain :- Tamatar  natural tarike se cancer se ladta hain. Prostate, Grabhashya, Mooh, Gala, Pet, Colon aur bhi kai tarah ke cancer ke khatre ko aap sirf tamatar  kha kar kam kar sakte  hain. Tamatar mein mauzood  Anti-Oxidants  , Free Radicals se ladte hain, jo hamare body cells ko damage  karne  ka kaam karta hain. 

• Aankho ke liye accha :- Tomato mein Vitamin A bahut hi acchi matra mein paya jata hain, Jo ratondhi ko rokne mein madad karta hain aur aapke aankho ki roshini ko badhata hain. Ek research se pata chala hain ki Tamatar khane se aankho ki dhabbedaar andh-vikriti ko kam karne mein madad milti hain. 

• Dil ke liye accha hain :- Tamatar mein paya jane wala potassium aur Vitamin B cholesterol  level  ko kam karte hain aur iske saath hi tamatar  heart attack aur stroke ke khatre  ko bhi kam kar deta hain. Healthy heart ke liye  tomato ko apne bhojan mein jaroor shamil kare. 

• Wajan kam karne mein faydemand :- Tamatar  khane se  aap apna wajan kam kar sakte hain. Kyonki Tamatar mein dher saara paani aur Fiber hota hain, Iske weight  loss karne ki soch rahe hain toh tamatar  ko apne  khane mein salad, soup aadi ke roop mein shamil kare, Weight loss karne ke  liye  tamatar ko feeling food kaha jata hain, Kyonki yeh pet ko jaldi bhar deta hain aur veh bhi bina calorie aur  fat ko badhaye. 

• Healthy Skin ke liye :- Tamatar aapki skin ko bahut hi badhiya bana deta hain. Gajar aur Chukander mein paya jane wala  Beta-Carotene tamatar mein bhi paya jata hain, Jo Suraj ki ultra-violet rays se tavcha ki raksha karta hain. Tamatar mein paya jane wala Lycopene Ultra-Violet rays ko kam sensitive  banata hain, Jo skin par lines aur wrinkles hone ki ahem wajah mani gyi hain. 

• Kidney Stone  aur Pitt ki patthari ko rokta hain : - Tamatar gurde aur pitt ki patthari ko rokne mein madad karta hain. Lekin iske liye aapko bina beej wale tamatar khane padenge. 

• Haddiya banaye majboot :- Tamatar mein Vitamin K aur Calcium dono hi haddiyo ko majboot banane ke saath hi unki murramat bhi karte hain. Lycopene Haddiyo ko sudhaarta hain, Jo osteoporosis se ladne mein madad karta hain. 

• Dard Door kare :- Agar  aap bhi purane dard se preshan hain toh tamatar ise khatm kar sakta hain. Tamatar mein high Bioflavonoids aur Carotene  naam ka tatv hota hain, Jo pain ko door karne mein help karta hain. 

• Balo ko healthy banaye :- Tamatar  mein paya jane wale vitamins baalo ko majboot banate hain. Lekin yeh patle  hote  ja rahe baalo mein fayda nahi pahuchata hain but ise khane se aapke  baal healthy rahenge. 

• Madhumeh mein faydemand :- Tamatar aapke blood sugar level ko control mein rakhta hain. Tomato mein chromium naam ka tatv paya jata hain jo blood sugar ko control karne mein madad karta hain. 

• Kaccha Tamatar  khana hota hain faydemand :- Tamatar mein Lycopene, Vitamin A aur C hote hain. Yeh Anti-Oxidants ka khazana hain. Vitamin C jo kacche tamatar se milta hain veh aag  par pakaaye gye  tamatar  se nahi milta hain. Tamatar ke behtarin fayde paane ke  liye  aapko tamatar ko kaccha aur pakaye  gaye  tamatar  ko mix karke khana chahiye. 


