





Apple cider vinegar (Seb ke sirke) ke gharelu nuskhe kya hain aur isse hame kya fayde hote hain? What is the Home-Remedies of Apple Cider Vinegar & its benefits in Hindi/Urdu.?



Apple  Cider vinegar  jise aam bol-chal ki bhasha mein Seb  ka sirka kaha jata hain. Seb  ko  Fermentation (Ek special kism metabolism process, Jisse beer,  bread aadi banti hain, usi tarah ka process) karke nikale  gye ek special liquid cider  kaha jata hain. Is fermented liquid se hi Apple Cider  Vinegar  taiyaar  kiya jata hain. Ise hi Apple Cider Vinegar kaha jata hain. Aaiye jante hain Apple Cider  Vinegar ke kuch aise hi upay aur gharelu nuskhe ke bare mein :- 

1) Paseene ki badboo se preshan logo ke liye Apple cider  vinegar bahut hi faydemand saabit hota hain. Apple cider vinegar ko nahane se pahle pure sharir par lagaye aur phir nahaye. Paseene ki badboo khatm ho jayegi.  
2) Apple Cider Vinegar mein Potassium ke sath hi calcium aur phosphorus paya jata hain. Isliye thoda Apple Cider Vinegar lene se haddiya healthy rahti hain. 
3) Agar mooh aur saans se badboo aati ho toh Apple Cider  Vinegar kisi dawa ki tarah kaam karta hain. Agar aap saans ki badboo se preshan hain toh Apple Cider  Vinegar se  garare  kare, Fayda hoga. 
4) Multani Mitti mein thoda Shahad aur Apple Cider Vinegar mila kar paste banaye aur ise chehre par  lagaye. 15 Minutes ke baad  apna chehra paani se dho le. Yeh aapke chehre  ko soft  aur glowing banata hain.
5) Agar  aap digestion se judi problem se preshan hain toh Paani mein thoda Shahad aur Apple Cider Vinegar mila kar le, Fayda hoga. Apple Cider  Vinegar mein Pectin zyada quantity mein paya jata hain, Jo kabz  ke saath hi Gas aur Acidity jaisi samsyaon ko bhi khatm kar deta hain. 
6) Apple  cider  vinegar mein Anti-Septic Properties hoti hain. Iske niyamit sewan se fungal  aur bacterial  infection door hota hain. Yeh pachan  tantra mein sudhaar lata hain. Yeh Diabetes ko bhi control karta hain. 
7) Shampoo karne ke baad 1 chammach Apple cider  vinegar ko 1 glass paani mein mila le. Is paani ko balo mein dale. Baal silky ho jayenge. 
8) Apple Cider Vinegar dast ki problem mein faydemand hain. Dast mein iska sewan paani mein mila kar karna chahiye. 
9) Ek glass mein thoda Adrak crush karle, Usme  thoda Shahad aur Apple Cider Vinegar mila le. Iss ghol ko chhan kar usse garare karne par sardi se  rahat milti hain. 
10) Agar aapke chehre  par badhti  umar  dikhaayi dene lagi hain toh raat ko sone se pahle  apple Cider  vinegar mein thoda paani mila kar chehre par lagaye. Subah chehre ko dho le. 
11) Apple Cider Vinegar  Sinus ke mareezo ke liye bahut hi faydemand hota hain. Paani mein thoda vinegar mila kar naak mein daalne se naak turant khool jati hain. 
12) Chehra dhone se pahle paani mein thoda sa apple cider  vinegar  mila  le. Iss paani se chehra  dhone par daag-dhabbe mitte  hain aur  rang  bhi nikhar  jata hain. 
13)  Isme Acetic Acid  hota hain jo wajan ko kam karne mein madad  karta hain. Agar aap bhi apna wajan kam karna chahte hain toh rojana thoda Apple cider  vinegar paani mein mila kar le. 
14) Agar aapko hichaki ki problem ho rahi ho toh Apple  Cider Vinegar mein thoda paani mila kar lene se hichaki band  ho jati hain. Note :- Apple Cider Vinegar ko hamesha paani mein ya herbal tea mein hi mila kar lena chahiye.  


