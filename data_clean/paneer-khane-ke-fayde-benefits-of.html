




Shakahari khane mein agar kuch special banana ho toh hamare yaha sabse pahle naam aata  hain paneer ka. Paneer  na  sirf  tasty  hota  hain, balki yeh sehat ke liye bahut hi faydemand bhi mana jata hain. Paneer khane ke kya-kya fayde aur benefits  hote  hain aur jyada paneer khane se kya nuksaan hote hain aaiye jante hain. 


Paneer ka naam sunte  hi aapke mooh mein paani aa jana ek aam si baat hain. Paneer hain hi itna tasty ki acche accho ke mooh mein paani la de.  Swaad ke saath-saath  poshak tatv jaise protein, calcium, Vitamin B2, B12 aur Vitamin D sabhi paneer mein mauzood  hote  hain. Isse koi fark nahi padta hain ki aap kaun sa  paneer kha rahe  hain. Sabhi tarah ke paneer  aapki sehat ko fayda  pahuchate  hain aur kai khatarnaak bimariyo  ki  roktham  karte  hain. Aaiye  jante  hain Paneer  ke fayde (Benefits  of  Cheese in Hindi) :-


• Skin ke liye accha :- Chehre par chamak laani ho toh paneer ka sewan kare.  Paneer mein Vitamin  B hota hain. Vitamin B ke sewan se healthy aur glowing skin milti hain. Paneer  ko niyamit roop se apni diet mein shamil kare, aap kuch hi dino mein fark mahsoos karenge. 



• Healthy teeth :- Jab majboot daanto ki baat aati hain, toh calcium sabse jaroori hain. Paneer  mein Calcium high quality mein milta  hain. Paneer mein Lactose  bahut hi kam matra mein paya jata  hain. Lactose ek aisa padarth  hota hain jo khane se nikalta hain aur daanto ko kharab karta hain.  Paneer salvia  ke  pravaah ko badhata hain aur daanto se  acid aur sugar ko saaf karta hain. 



• Gathiya se rahat :- Gathiya  rog hone  ki sabse  badi  wajah body mein  calcium ki kami ka hona hain. Paneer is rog se  peedit  mareezo  ke liye  best upay hain. Is bimari ka  ilaj protein, calcium, vitamin aur high quality minerals ka sewan karna hain, jo ki yeh sabhi cheeze paneer mein mauzood hoti  hain. 



• Haddiyo ko banaye majboot :- Paneer kai poshak tatvo se bharpoor  hota hain. Strong bones ke liye Calcium ki jaroorat hoti hain aur paneer mein Protein aur Calcium dono hi high quality mein mauzood hote hain. Paneer mein vitamin A, Phosphorus aur  Zinc bhi paya  jata  hain. Vitamin B bhi paneer mein paya  jata  hain. Khastaur  par baccho, pregnant women aur buzurgo ki haddiyo ko majboot karne mein paneer madad karta hain. 



• Tension ko kam kare :- Raat ko  neend  nahi aati  ya phir aap  tanaav grast  hain toh sone se pahle aap  paneer ka sewan  kare, neend acchi aayegi. Yeh isliye  hota hain kyonki paneer  mein  Tryptophan Amino Acid paya jata hain, jo tension kam karne aur neend ko badhane mein madadgar hain. 



•  Body ki immunity badhaye :- Paneer ka  sewan karne  se sharir  ki rog-pratirodhak shamta badhti hain. Rog-pratirodhak kshamta  badhti hain toh bimariyo se ladne ki sharir ki power bhi badhti hain. 


Paneer  khane ke nuksaan :-


Paneer  khana sehat ke  liye faydemand  toh hain. Lekin jyada paneer khana aapke liye nuksaandeh bhi saabit ho sakta  hain. Paneer mein high quality ka Fat mauzood hota  hain, jo cholesterol  ko badhata hain. Cholesterol ka badhna aapke  dil ke liye  khatra  bhi paida kar sakta hain. Saath hi agar  aap wajan kam karne  ki soch rahi hain toh aapko paneer nahi khana chahiye.

Raw-Milk cheese  par  Ban :- 


Kuch desho mein Raw-Milk  yani ki kacche  doodh se banane wale cheese  par  rok lagi  huyi hain. Vahi kuch desho mein health standards ke anusaar  raw-milk ka istemal  cheese  mein  nahi karne  ki salah di jati hain.



Darasal  doctors ka yeh  manana hain ki kacche doodh mein bacteria  hone ki ashanka jyada  hoti hain. Jabki pasteurised doodh mein bacteria nahi hote hain. Lihaaza jyadatar desho mein  pasteurized  doodh se  bane  paneer  ka istemal kiya jata hain. Halaki India mein paneer  gaay, bhains ke doodh  se hi  banta  hain jo pasteurized karke  ya phir ubaalkar  hi banaya  jata hain. 


Cheese  peela kyon hota  hain ?


Paneer  kai  baar gahra  ya  halke peele  rang ka hota  hain. Aisa isme mauzood Annatto ki wajah se  hota  hain. Bharat mein  jaha  gaay ya bhains ke doodh se paneer  banaya  jata  hain, vaha isme peelapan jyada nahi hota  hain. 


Vaise bhi janwaro ke doodh se bane  paneer mein peelepan  ki wajah isme paya  jane  wala carotenoid padarth hain jo Fat ke  contact mein aane se peelapan deta hain. Ab jaha  kai janwaro ke doodh mein Vasa yani ki Fat ki matra  4% ya isse kam hoti hain jaise ki Bakri ya Bhed ke  doodh ke saath Carotenoid apna asar nahi chhod  pata  hain. Aise mein inke  doodh se bane paneer  mein peelapan  nahi hota hain. 


Paneer ko kaccha, Salad ya Sabzi  bana kar  kisi bhi roop mein khaya ja  sakta hain. Lekin iski sabzi banate  samay  ise pakana nahi chahiye varna iske  poshak tatvo mein  kami ho jati hain.
