




Anjeer sardiyo mein sharir ke  liye behad hi faydemand mani  jati hain. Anjeer khane se  sehat ko bahut jyada fayde  hote  hain. Yeh pet ki bimariyo ke  liye  ramban ki tarah kaam karta  hain. Isme  Iron hota hain, Jo Anaemia door  karta hain. Anjeer  mein Sodium, Potassium, Calcium, Iron, Copper, Phosphorus, Sulphur aur Chlorine paya jata hain. Fresh Fig mein  Vitamin A jyada hota hain. Jabki Vitamin B aur C normal hota  hain. 




Aaiye jante hain Anjeer  khane se  hone  wale  10 anmol fayde ke bare mein ;-

1. Anjeer jame huye cholesterol ko bahar nikaalta hain. Sharir mein sodium ki matra jyada aur  Potassium ka level kam ho jane  par  hypertension ho jata hain. Vahi Anjeer mein kam sodium aur  Potassium ki jyada matra  payi jati hain. Jo hypertension ki samsya ko door karta hain.

2. Sookhe Anjeer ko ubaal kar  baarik pees kar yadi gale ki gaanth par bandha jaye toh labh pahuchata hain.

3. Anjeer mein calcium bhi paya jata hain. Isliye yeh haddiyo ko majboot banata hain.

4. Purani se purani kabz Anjeer khane se door ho jati hain. Gas aur Acidity se bhi rahat milti hain. Aam kabz mein sookhe Anzeer  ubaal kar sewan karne se subah dast saaf  ho jati hain. Isse cough  bahar hota hain.

5. Khoon ki kharabi mein sookhe anjeer  ko doodh aur mishri ke saath lagatar  ek hafte tak sewan karne se  khoon se jude rog khatm ho jate hain. Diabetes mein dusre  phalo ki tulna mein anjeer  ka sewan vishesh labhkari hota hain. Kisi tarah ka bahari padarth agar  pet mein chala jaye  toh usay nikaalne  ke liye Anjeer  ka sewan karna upyogi  hota hain.

 6. Pregnant women ke liye bhi yeh labhkari hain. Isse  pregnancy period  mein sharir mein Iron ki  kami door hoti hain.

7. Anjeer kha kar doodh peene se  sharir ko takat milti hain. Diabetes ke rogi ko bhi aisa karne se labh milta hain.

8. Sookhe Anjeer mein Omega-3 aur Phenols ke saath-saath Omega-6 fatty acids hote hain. Jo dil ko bimariyo se bachate hain.

9. Anjeer  ko chote-chote  tukdo mein kaat le, Cheeni ki chashni bana kar anjeer ke tukdo ko mila kar pak bana le. Usme Badam ki giri, Pista, Safed musali,  Choti Elaichi, Keshar aadi mila kar rakhe. Ek hafte  baad ise 15-20 gram ki matra mein rojana sewan kare. Anjeer ke is pak ko rojana khane se yaun shakti badhti hain aur sex kamjori door hoti hain.

10. Asthma ki  bimari mein rojana sukhe anjeer ka upyog labh deta hain. Anjeer cough ko jamne se bhi rokta hain. Kisi bhi tarah ke bukhaar mein  Anjeer ka sewan faydemand  hota hain. 











