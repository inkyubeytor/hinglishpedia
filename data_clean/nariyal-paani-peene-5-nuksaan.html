





Coconut water ki popularity day by day increase ho rahi hain, aapko jankar accha lagega ki desh bhar ke food stores mein iski demand badh rahi hain. Fresh, Green Coconut se paani milta hain. Jaise jaise Nariyal bada hota chala jata hain, uska guda badhne lagta hain, Jiska istemal Nariyal ke doodh ke liye kiya jata hain, nariyal ke paani ke liye nahi. 

Jaisi ki aapko pata hi hain ki Kudrat ne kuch aise niyam aur kayde banaye hain ki har cheez ke kuch side-effects jaroor hi hote hain, Toh aise mein bhala Nariyal paani kaise achhoota rah sakta hain. Aaiye jante hain Coconut water ke kuch side-effects ke bare mein. 


Nariyal paani peene ke nuksan :- 

1. Baar baar peshab lagna :- Jyada Nariyal paani peene ka yahi nuksan hain. Nariyal paani mutravardhak hota hain, Jiska matlab hain ki bahut zyada coconut water peene se aapko baar-baar peshab lagta hain. Isliye jyada nariyal paani nahi peena chahiye, Nahi toh aap baar baar break lekar peshaab karne ke liye toilet mein jate rahenge. Halanki Nariyal paani peene se body hydrate rahti hain, Lekin jaroorat se jyada nariyal paani peena aapki sehat ke liye sahi nahi hain. 

2. Allergy ke mareezo ke liye yeh accha nahi hain :- Hum se kai logo ko allergy ki problem hoti hain. Hum kuch food aur cheezo ke khilaaf allergic hote hain aur oon cheezo ko khane se parhez karte hain. Kai logo ko Nariyal paani se bhi allergy ho sakti hain. 

Coconut asal mein ek tree nut (ped se milne wala ek mewa) hain so aise log jinhe ped se milne wale cheezo se allergy ho unhe Nariyal paani se bhi allergy ho sakti hain. Kahne ka matlab yeh hain ki jin logo ko ped se milne wale mewo se allergy hoti hain, unhe Nariyal paani se bhi allergy ho sakti hain. 

3. Players ke liye yeh accha drink nahi mana jata hain :- Agar aap exercise karne ke baad apni pyaas bujhane ke liye coconut water pee rahe hain toh iski jagah saada paani pijiye. Kyonki simple water mein sodium ki matra Nariyal paani ke mukable kanhi zyada hoti hain aur Sodium Rehydration mein madadgar hota hain. 

4. Electrolytes ka unbalance hona :- Coconut water mein bahut quantity mein Potassium paya jata hain jo ise kamaal ka drink banaata hain. Lekin potassium ki jyada matra aapke liye janlewa bhi saabit ho sakti hain. Ek research mein yeh paya gya ki ek aadmi ne apna pura din 90 degree Fahrenheit  temperature mein tennis khelte huye bitaya. Usne 88  ounce nariyal paani piya jis wajah se usay Hyperkalemia  ki problem ka saamna karna pada  aur aage chal kar yeh ek serious matter ban gya. Hyperkalemia ki wajah se Kamjori aur chakkar aane ki samsya hoti hain aur kuch hi der mein aadmi behosh ho jata hain. 

5. Calorie badhaye :- Halanki Nariyal paani mein unta sugar (calorie) nahi hoti hain jitna ki dusre sports drinks ya fruits juice mein payi jati hain, Lekin phir bhi isme kafi matra mein calories payi jati hain. 11 ounce coconut water mein 60 calories payi jati hain. Isliye zyada calorie lene par nariyal paani na peene ki salah di jati hain. 
