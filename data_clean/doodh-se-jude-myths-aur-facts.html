




Doodh ko complete  diet kaha jaye  toh  galat nahi hoga. Kai tarah  ke  nutrients  se  bharpoor baccho se  lekar  bado  tak  ke liye  faydemand hain. Body  ki growth aur haddiyo ki majbooti ke  liye  doodh  behtarin source  hain. Lekin bahut se logo ke dimaag mein doodh peene ko lekar tamam tarah ki galatfahmiya hain jo unhe  doodh peene  se  rokti hain. Halaki research se  in sabhi baato  ko galat saabit kiya hain. Janiye  kuch aise  hi doodh se jude myths  aur unke facts ke bare mein. 


Myth : - Yeh acchi neend  mein madad  karta hain.

Fact :-  Doodh mein Tryptophan naam ka Amino Acid hota hain. Kaha jata  hain is Amino Acid  ki wajah se neend badhti hain. Lekin is baat ki pushti  kisi bhi research mein nahi hui hain ki doodh peene ke baad  neend acchi aati hain. Sone se pahle garam doodh  hame relax hone ka ahsaas jaroor dilate hain.

Myth :- Yeh  motapa badhata  hain. 

Fact :- Research  batate hain ki sahi matra mein doodh wajan  ghatane  mein  madad kar sakta hain. Jo doodh mein mauzood calcium tatvo ke karan se hota hain. Itna hi nahi isme  mauzood  protein  aapki bhookh  ko  bhi  control mein  karta hain aur aapko pet bhare hone  ka ahsaas  hota hain. Aise mein  aap kam khate  hain.

Myth :- Organic, Non-organic se behtar hain. 

Fact  :- Experts  mante hain ki organic food products ka istemal sehat par asar nahi dalta hain. Isi tarah  doodh ke  mamle mein bhi hain. Organic aur  Non-Organic dono tarah ke  doodh Calcium, Riboflavin, Magnesium jaise jaroori  nutrients ki matra  barabar  hi hoti hain.

Myth :- Patthari ki samsya ho sakti hain. 

Fact :- Agar bhojan mein Calcium ki  matra  sahi hain aur hum prayapt matra mein paani pee rahe hain toh kidney ya  gall bladder  mein patthari  hone  ki sambhavna bahut kam  rahti hain. Jabki, Dietician din mein 2 baar calcium se bharpoor diet ko sharir ke liye  accha mante  hain.
