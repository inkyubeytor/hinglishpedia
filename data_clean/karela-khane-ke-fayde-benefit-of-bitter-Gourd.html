




अगर आपको करेले का स्वाद पसंद नहीं हैं और आप इसके कड़वे और तीखे स्वाद के चलते नहीं खाते हैं तो माफ़ कीजियेगा आप बहुत बड़ी भूल कर रहे हैं। क्योंकि करेले में ऐसे गुण पाए जाते हैं जो सेहत के लिए फायदेमंद माने गये हैं। आज के लेख में हम करेला खाने के फायदे के बारे में जानेंगे। करेला खाने से कई सारी बिमारियों से लड़ने में मदद मिलती हैं और इससे कई सारी बीमारियाँ हमसे दूर रहती हैं। इसलिए अपनी डाइट में करेले की सब्जी जरूर शामिल करे, हो सके तो आप करेले का जूस पीकर भी स्वस्थ्य रह सकते हैं।  आइये जानते हैं करेले के फायदे, इसे क्यों खाना चाहिए? Health Benefits of Bitter Gourd in Hindi. 

करेला खाने के लाभ :- 

■ डायबिटीज की बीमारी में फायदेमंद 

अगर आप टाइप 2 डायबिटीज के रोगी हैं तो आपको करेले का जूस जरूर पीना चाहिए। वैसे करेला का जूस पीने से डायबिटीज का इलाज करने में काफी ज्यादा मदद मिलती हैं, जिसके बारे में आपमें से ज्यादातर लोग जानते ही होंगे। लेकिन रिसर्च भी इस बात को प्रूफ कर चुके हैं की करेला का सेवन करने से और उसका जूस पीने से डायबिटीज को कण्ट्रोल करने में आसानी होती हैं। शरीर में इन्सुलित की सही मात्रा न बनने पर ब्लड शुगर लेवल बढ़ने लगता हैं, जो की टाइप-2 डायबिटीज के लिए जिम्मेवार माना जाता हैं। लेकिन करेले का रस, ब्लड शुगर लेवल को कम करने में उपयोगी हैं। इसके अलावा खीरे का रस, हरे सेब का रस और हरी शिमला मिर्च के जूस भी डायबिटीज की बीमारी में फायदेमंद माने गये हैं। 


■ आर्थराइटिस से छुटकारा दिलाये 

बढ़ती उम्र के साथ जोड़ो में दर्द की समस्या होने लगती हैं। घुटनों में दर्द, बैठने उठने में समस्या, सीढ़ियाँ चढ़ने उतरने में दिक्कत होना, यह सभी उम्र के बढ़ने के साथ जोड़ो में होने वाली समस्याएं हैं। इस सभी समस्याओं को दूर करने में करेला आपकी सहायता कर सकता हैं। आर्थराइटिस होने पर या हाथ-पैर में जलन होने पर करेले के रस से मालिश करने से मरीज़ को काफी ज्यादा आराम महसूस होता हैं। 

■ स्किन इन्फेक्शन से बचाए 

स्किन इन्फेक्शन जैसे की खाज, खुजली, चक्कते आदि से बचने के लिए करेला जरूर खाना चाहिए।  करेले का सेवन करने से फंगल इन्फेक्शन जैसे की दाद, हाथ-पैरों में पानी लगने से होने वाली बिमारियों आदि से बचने में काफी ज्यादा मदद मिलती हैं। 

■ दो मूंहें बालों से छुटकारा दिलाये 

दो मूंहें बालों की समस्या से एक तो आपकी लुक्स खराब होती हैं, दुसरा बालों की ग्रोथ भी रूक जाती हैं। इस समस्या में बालों को काटने के अलावा और कोई दुसरा रास्ता नज़र नहीं आता हैं। लेकिन आपको जानकर अच्छा लगेगा की करेले का रस, दो मूंहें बालों का कारगर इलाज हैं। बस हफ्ते में 2 बार इसका इस्तेमाल करके दो मुहे बालों की समस्या को दूर किया जा सकता हैं। 




■ कैंसर से बचने में मदद करे 


कैंसर जैसी बिमारियों से लड़ने में करेला काफी ज्यादा लाभकारी होता हैं। इसका जूस पीने से और इसके गूदे को पानी में उबाल कर पीने से कैंसर जैसी खतरनाक बीमारी होने का खतरा काफी हद तक कम हो जाता हैं। करेले में एंटीऑक्सीडेंट भरपूर मात्रा में पाए जाते हैं, जो कैंसर से बचने में आपकी मदद करते हैं। 

■ डैंड्रफ दूर करे 

धूल, धुप, पोल्यूशन की वजह से बालों में डैंड्रफ की समस्या होना आम बात हैं। लेकिन डैंड्रफ के कारण बाल असमय पकने यानि सफ़ेद होने लगते हैं और बालों के झड़ने की समस्या भी होने लगती हैं। ऐसे में बालों से डैंड्रफ दूर करना बहुत ही ज्यादा जरूरी हैं। डैंड्रफ से बचने के लिए करेले की सब्जी बहुत ही ज्यादा फायदेमंद होती हैं। करेले के जूस में जीरा मिक्स करके हेयर पैक तैयार करे और इसे बालों में लगाए। एक महीने तक इस हेयर पैक का इस्तेमाल करने से डैंड्रफ जड़ से ख़त्म होने लगती हैं। 

■ सांस से सम्बंधित समस्याओं से मुक्ति दिलाये 

ताज़ा करेला श्वसन तन्त्र से जुड़ी हुई बीमारियाँ जैसे की सर्दी-जुकाम, अस्थमा आदि से बचाने का काम करता हैं। रोजाना इसे खा पाना तो मुश्किल हैं, लेकिन हफ्ते में 2 या 3 दिन करेले की सब्जी तो खायी ही जा सकती हैं। करेले और तुलसी की पत्तियों को पीस कर इसमें शहद मिला कर सुबह खाली पेट लेने से सांस से सम्बंधित समस्याएं दूर होती हैं। जानकारों की माने तो दमा यानि अस्थमा की बीमारी में बिना मसालों की छौंकी हुई करेले की सब्जी खाने से लाभ मिलता हैं।

■ कब्ज़ से छुटकारा दिलाये 

करेले में फाइबर ज्यादा मात्रा में होते हैं जो पाचन क्रिया को दुरुस्त बनाते हैं। जिससे कब्ज़ की समस्या दूर होती हैं। एक्सपर्ट की माने तो पुरानी से पुरानी कब्ज़ भी करेले की सब्जी को खा कर दूर किया जा सकता हैं। करेले का सेवन करने से पेट की अंदरूनी सफाई भी हो जाती हैं, जिससे पेट बिलकुल साफ़ हो जाता हैं। अपच को दूर करने में करेले का सेवन करना लाभदायक हैं। 


■ बालों को चमकदार बनाये 

बालों को हेल्दी और मजबूत बनाने में करेला भी ही ज्यादा लाभकारी होता हैं। इसके सेवन से बालों की कई सारी समस्याएँ दूर होने लगती हैं। अगर लम्बे, घने और चमकदार बाल पाना चाहती हैं तो करेले के जूस में दही मिला कर बालों में लगाए। इस मिश्रण को बालों में 15 से 20 तक लगा रहने दे, फिर साफ पानी से बालो को धोकर साफ़ करे। इस उपाय को अजमाने से बाल चमकदार बनने लगते हैं। 

■ एंटी एजिंग का काम करे 


करेले में पाए जाने वाला विटामिन सी, एक बढ़िया एंटीऑक्सीडेंट हैं। जो हानिकारक फ्री रेडिकल्स सेल्स से निजात दिलाता हैं। इसलिए करेला का सेवन नियमित रूप से करने से चेहरे पर होने वाली झुर्रियां ख़त्म होने लगती हैं। करेला खाने से असमय बुढ़ापा आने की समस्या से बचाव होता हैं। 




■ लीवर के लिए फायदेमंद 

ख़राब जीवनशैली, खराब खानपान, मादक पदार्थो के सेवन और कुछ बिमारियों की वजह से लीवर पर बुरा असर पड़ता हैं। जिससे आगे चलकर लीवर खराब होने की सम्भावना बढ़ जाती हैं, ऐसे में करेला आपकी मदद कर सकता हैं। करेला का सेवन नियमित रूप से करने से लीवर की परेशानियों से बचने में मदद मिलती हैं। करेला लीवर को हेल्दी बनाये रखता है, इसलिए रोजाना एक गिलास करेले का जूस जरूर पीना चाहिए, जिससे लीवर हमेशा स्वस्थ्य रह सके। जल्दी असर प्राप्त करने के लिए एक हफ्ते तक करेले का जूस जरूर पिए। पानी की कमी होने पर आधा कप पानी में 2 चम्मच करेला जूस मिला कर पीने से लाभ होगा। 

■ स्किन की बिमारियों से बचाए 

करेले में न्यूरॉन, मिनरल्स, विटामिन्स, प्रोटीन प्रचुर मात्रा में होते हैं जो स्किन को चमकदार बनाते हैं। करेले को रोजाना खाने से स्किन की चमक बरक़रार रहती हैं। इससे स्किन से जुड़ी कई सारी बिमारियों को दूर करने में मदद मिलती हैं। करेले का जूस खून को साफ़ बनाता हैं, जिससे चेहरे पर होने वाले कील-मुहांसे, फोड़े-फुंसी, दाग-धब्बे आदि दूर हो जाते हैं। 


■ दिल के लिए फायदेमंद 

करेला दिल लिए बहुत ही ज्यादा फायदेमंद होता हैं। क्योंकि यह कोलेस्ट्रॉल को कण्ट्रोल करने का काम करता हैं। जिससे Astrix सही ढंग से अपना काम कर पाते हैं। और हार्ट अटैक आने का जोखिम काफी कम हो जाता हैं। यह ब्लड शुगर लेवल को भी मेन्टेन करके दिल को हेल्दी और हैप्पी बनाये रखता हैं। 


■ खून बढ़ाने में सहायक 

स्त्रियों में हीमोग्लोबिन की कमी होना आम बात हैं। वैसे तो इसे दूर करने के लिए कई सारी दवाइयां बाज़ार में उपलब्ध हैं। जिससे शरीर में खून की कमी को दूर करने में आसानी होती हैं। लेकिन आयरन से युक्त सब्जियों का सेवन करना ज्यादा फायदेमंद माना जाता हैं। दिन में एक बार करेले की सब्जी को खाने से या फिर करेला जूस पीने से हीमोग्लोबिन की कमी दूर होती हैं। इससे शरीर में खून की मात्रा में बढ़ोतरी होती हैं। साथ ही खून भी साफ बनता हैं। 

■ इम्यून सिस्टम मजबूत बनाये 

करेले में मौजूद तत्व बॉडी की इम्युनिटी को बूस्ट करते हैं। करेले को पानी में उबाल कर पीने से यह शरीर की रोग-प्रतिरोधक क्षमता को काफी ज्यादा बढ़ा देता हैं। यह बॉडी की इम्युनिटी को बढ़ाता ही हैं, साथ ही शरीर को कई सारे इन्फेक्शन से भी बचाता हैं। 

■ मोटापा कम करे 

करेले में उपस्तिथ एंटीऑक्सीडेंट शरीर से फ़ालतू तत्वों को बाहर निकालते हैं। जिससे पाचन क्रिया सही रहती हैं। करेले का सेवन करने से मोटापे से भी छुटकारा पाया जा सकता हैं। यह शरीर में कैलोरी की मात्रा को कण्ट्रोल में रखता हैं। करेले में 80 से 85% तक पानी होता हैं, जो वजन कम करने लिए जरूरी हैं। करेले के रस में निम्बू का रस मिला कर पानी के साथ लेने से वजन को कम करने में मदद मिलती हैं।




