





तेज पत्ता सेहत के लिए बहुत ही फायदेमंद मसाला हैं। तेज पत्ते के फायदे जानने के लिए यह लेख जरूर पढ़े। तेज़ पात को हम तेज़ पत्ता या Bay Leaf के नाम से भी जानते हैं। तेजपात के बहुत सारे फायदे हैं। भारतीय रसोई में भोजन का टेस्ट और महक बढ़ाने के लिए तेज पत्ते का इस्तेमाल मसाले के रूप में किया जाता हैं। तेज पत्ते का स्वाद कड़वा होता हैं और सूखने के बाद यह कड़क हो जाता हैं।

तेजपत्ते का स्वाद और महक काफी हद तक दालचीनी से मिलता जुलता हैं। तेजपात का पाउडर भी आसानी के साथ आपको बाज़ार में मिल जायेगा, लेकिन ज्यादातर लोग तेज पत्ते का सीधा इस्तेमाल भोजन में तड़का लगाने के लिए करते हैं। तेज पत्ते को खाना पकाने के लिए इस्तेमाल करने पर कई सारी बीमारियाँ दूर होने लगती हैं। आइये जानते हैं तेजपात से सेहत को होने वाले लाभ। Health Benefits of Bay Leaf (Tej patta) in Hindi.

तेज़ पत्ते के फायदे :-

1. सर्दी-जुकाम से राहत दिलाये

सर्दी-जुकाम या किसी भी तरह के वायरल इन्फेक्शन को दूर करने में तेज पत्ता बहुत ही ज्यादा कारगर होता हैं। सांस से सम्बंधित समस्याओं से आराम पाने के लिए 2 से 3 तेज पत्ते को पानी में 10 मिनट तक उबाल ले। फिर इस पानी में कॉटन या टॉवेल को भिगो कर निचोड़ ले और उसे सीने पर रखे। क्या आपको पता हैं की तेज़ पत्ते की चाय बना कर पीने से बुखार कम होने लगता हैं।


2. बालों से डैंड्रफ दूर करे

यह सिर्फ भोजन को टेस्टी ही नहीं बनाता हैं, बल्कि स्वास्थ्यवर्धक भी होता हैं। अगर आपके बाल ज्यादा झड़ते हैं तो आज से भोजन में तेज पत्ते का इस्तेमाल करना शुरू कर दे।


3. डायबिटीज में फायदेमंद

टाइप-2 डायबिटीज के इलाज में तेज पत्ता बहुत ही ज्यादा लाभकारी होता हैं। यह ब्लड ग्लूकोज़, कोलेस्ट्रॉल और Triglyceride लेवल को कम करता हैं। जल्दी परिणाम प्राप्त करने के लिए आप इसके तेज़ पत्ते का पाउडर लगातार 30 दिन तक इस्तेमाल करे। तेज़ पत्ते में एंटी-ऑक्सीडेंट प्रचुर मात्रा में होते हैं जो डायबिटीज को काफी हद तक कण्ट्रोल करते हैं।

4. नकसीर की समस्या में फायदेमंद

गर्मियों के दिनों में ज्यादा खट्टा खाने या फिर अन्य कारणों से नाक में से खून निकलना (नकसीर फूटना) आम बात हैं। नकसीर की समस्या होने पर 2 से 3 तेज पत्तों को एक कप पानी में तब तक उबाले, जब तक पानी आधा न रह जाये। फिर पानी को ठंडा होने के बाद पिए। इससे नाक से खून निकलना रूक जाता हैं।

5. किडनी स्टोन से छुटकारा दिलाये

तेज पत्ते का फायदा यह हैं की यह किडनी इन्फेक्शन को दूर करता हैं। इसके अलावा यह किडनी स्टोन को भी ख़त्म करता हैं। गुर्दे में पथरी की समस्या होने पर गर्म पानी में तेज पत्ते को उबाल कर ठंडा करके पीना चाहिए। इससे किडनी स्टोन से छुटकारा पाने में मदद मिलती हैं।




6. ज़ख्म जल्दी भरता हैं

तेजपत्ता ज़ख्मों को जल्दी भरने का काम करता हैं। सांप काटने पर ज़हर निकालने से लेकर कीड़े-मकौड़े के काटने जैसी समस्याओं के उपचार में इसका इस्तेमाल किया जा सकता हैं। तेज पत्ते के तेल में एंटी-बैक्टीरियल और एंटी-फंगल गुण पाए जाते हैं जो स्किन इन्फेक्शन से सुरक्षा प्रदान करते हैं।

7. अच्छी नींद लाये

रात को सोने से पहले तेज़ पत्ते को किसी भी तरह से लेने से नींद अच्छी आती हैं। इसके लिए तेज पत्ते को पानी में मिलाये और इस पानी को छान कर पी जाये। इससे आपको अच्छी नींद लाने में मदद मिलती हैं।


8. पाचन तंत्र के लिए अच्छा

भोजन में तेज पत्ता डालने से पाचन तंत्र दुरुस्त रहता हैं। इससे पेट में जलन होने की समस्या से भी आराम मिलता हैं। गर्म पानी में तेज पत्ते को मिला कर पीने से गैस, अपच, कब्ज़ जैसी समस्याओं से मुक्ति मिलती हैं। बदहजमी यानि अपच होने पर तेज पत्ते और अदरक को पानी में डाल कर अच्छी तरह से उबाले। पानी जब कम हो जाये तो उसमे शहद मिला कर दिन में 2 बार इस तेजपत्ते और अदरक वाले पानी को पिए। इससे आपको काफी ज्यादा लाभ होगा। अगर आपको बुखार हो गया हैं तो भी आप इस उपयोगी घरेलु नुस्खे को अजमा सकते हैं।


9. दर्द से आराम दिलाये

इसके पत्तों से निकलने वाले तेल में एंटी-इन्फ्लेमेंट्री गुण पाए जाते हैं, जो दर्द, ऐंठन, आर्थराइटिस और खिचाव आदि से आराम दिलाता हैं। इसके तेल के इस्तेमाल से मुहांसे भी दूर हो जाते हैं। कान के पीछे तेज पत्ते के तेल की मालिश करने से सिरदर्द और माइग्रेन में फायदा होता हैं। यह ब्लड सर्कुलेशन को सही बनाये रखता हैं और जोड़ो के दर्द से आराम दिलाता हैं। पानी में तेज़ पत्ता डाल कर उबाले और इसे ठंडा करके पिए, इससे जोड़ो में होने वाला दर्द दूर हो जाता हैं।

10. कार्डियोवैस्कुलर के लिए फायदेमंद

तेज पत्ते में फाइटोन्यूट्रीएंट्स भरपूर मात्रा में होते हैं। जिससे कार्डियोवैस्कुलर के रोग जैसे की हार्ट अटैक और स्ट्रोक होने का ख़तरा काफी कम हो जाता हैं। इसके अलावा इसमें Salicylates, Phytonutrients, Routine, Caffeic acid भी पाए जाते हैं, जो हार्ट फंक्शन को ठीक रखते हैं। इसलिए दिल की बिमारियों से बचने के लिए तेज़ पत्ते और गुलाब के फूलों को पानी में अच्छी तरह से उबाले, जब तक पानी आधा न रह जाये। फिर ठंडा होने के बाद इस पानी को छान कर पी जाये। इससे दिल निरोगी बनता हैं और दिल की बीमारियाँ दूर होती हैं। 

11. सिर की जुए मारे 

सिर में जुएँ हो गयी हैं तो तेज पत्ता आपकी मदद कर सकता हैं। पानी में तेज पत्तों को अच्छी तरह से मसल कर डाले और उसे काफी देर तक उबाले। जब पानी आधा रह जाये तो इस पानी को बालों की जड़ों में लगाये। इससे सिर की जुएं मर जाती हैं, साथ ही बाल घने और चमकदार भी बनने लगते हैं। 

12. गर्भवती महिलाओं के लिए फायदेमंद 

तेज पत्ते में फोलिक एसिड होता हैं जो प्रेगनेंसी के 3 महीने पहले और बाद, दोनों ही स्तिथि में शरीर में हुई कमी को पूरा करता हैं। साथ ही बच्चे के जन्म के समय होने वाली कई प्रॉब्लम्स को भी दूर करता हैं।



