




Sardiyo mein hamari skin nami khone lagti hain. Chehra  rookha aur  khicha-khicha sa nazar aata hain. Aise mein skin ko moisturize karna jaroori  hota  hain. Yu toh bazaar mein kai tarah ke  branded aur  non-branded  moisturizer mauzood hain, Lekin yeh  kafi  mehnge  hote  hain. Saath hi unme  kai tarah ke chemicals bhi hote hain, jo skin ko nuksaan pahucha sakte hain. Iske mukable gharelu moisturizer  kafi  faydemand  hote  hain. Aaj hum aapko bata  rahe  hain Gharelu moisturizer banane ka tarika :- 


Badam ka tel  :- 10 chammach teen oil jaise – Badam, Nariyal aur Til ko le le. In sabhi ko  aapas  mein mila  kar ek bottle  mein bhar  le. Nahane  ke baad ise pure sharir  par lagaye. Isse skin ka dryness  door  ho jayega. Yeh moisturizer nahane  ke foran  baad lagane  se skin mein  nami barkarar  rahti  hain.

Gulab ki pattiya :- Gulab ki pattiyo ka moisturiser  banane ke liye gulab ki pattiyo ko gulab jal mein  daal kar ubaal  le. Ise  chhan le aur isme  2 chamach Aloe Vera juice mila le.  Ise fridge  mein store kar le aur niyamit roop se tavcha par lagaye. Ise  lagane se skin ka rookhapan door hoga.

Lavender aur nariyal tel :- Nariyal tel  aur Lavender ke  tel  ko ek katore  mein le le aur acchi tarah se mila le. Best results ke liye ise  regularly use kare.

Kheera  aur  gulab jal :- Ek chammach nimbu ka ras, 2 chammach Jaitoon ka tel aur peese  huye  kheera ka juice le. Inhe acchi tarah mila le. Baad  mein isme gulab jal daal kar phent le. Is mishran  se  aapki tavcha  mein freshness aa jayegi.

 Nimbu aur  Jaitoon ka tel :- 2 chammach Nimbu ka ras, 1 chammach jaitoon ka tel aur 1/3 cup doodh le. In teeno ko acchi tarah mila le  aur fridge  mein rakh de. Is moisturizer  ko 3 se 4 din tak istemal  kiya  ja sakta hain. Yeh sensitive  skin walo ke liye  kafi  behtar  hain. Yeh kafi  accha body moisturizer hain.

Doodh :- Doodh bhi acche  moisturiser ka kaam karta hain. Yeh skin ko clean bhi rakhta hain. 2 Chammach Jaitoon ka tel le aur usme  thoda  doodh mila le. Isme 2 chammach nimbu ka ras mila le. Aur lagaye, isse skin mulayam banegi.

Aloe Vera :- 4 Chammach Aloe Vera  gel  le, 1 chammach Badam  Oil, 1 chammach Jaitoon ka tel  le.  In sabhi ko acchi tarah  mila le aur room temperature  par rakhe. Jab mann ho tab lagaye. Tavcha  mein nikhaar aa  jayega. Yeh  dry  skin walo ke liye best hain.

Nariyal  ka tel  aur Shahad ;- Ek chammach Nariyal ka tel, 1 chammach Shahad aur 1 chammach Nimbu ka ras le. In sabhi cheezo ko acchi tarah se mila le. Ise fridge  mein store  karke  rakh le aur jaroorat padne  par chehre par lagate rahe. Mulayam tavcha ke liye  yeh moisturizer kafi accha saabit hota hain. Yeh  face  ke  liye badhiya moisturizer  hain.
