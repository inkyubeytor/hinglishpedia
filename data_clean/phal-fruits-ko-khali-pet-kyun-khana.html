





Hum sabhi jante hain ki fruits  health ke liye bahut hi faydemand hote hain. Lekin fruits ko aise hi kha lene se phalo mein mauzood nutrients sharir ko sahi tarike se nahi mil pate hain. Yeh janna behad hi jaroori hain ki phalo ko kab khana chahiye, phal kab aur kaise khane chahiye. Toh aaj hum iske baare mein jannege ki phal ka acche se sewan kaise kare. 



Khana khane se pahle phal khana chahiye :- 



Jyadatar log khana khane ke baad phal khate  hain, Jabki khana khane se pahle phal khana chahiye. Khana khane se pahle fruits khane se fruits sharir mein mauzood gandagi aur kharab chemicals ko sharir se baahar nikaal dete hain. Isse wajan bhi kam hota hain. Khali pet phal khane se aankho se kaale dhabbe mitate hain, baal kam jhadte hain aur nervous system bhi majboot banta hain. 



Phal ke saath dusri cheeze na mila kar khaye :- 



Phal ke saath kabhi bhi dusri cheeze  na mila kar khaye, Kyonki dusri cheezo ko mila kar khane se phalo mein mauzood sabhi nutrients body ko nahi mil pate hain. Fruits ko dusri cheezo ke saath lene se gas banne ka khatra rahta hain, isliye fruits ko hamesha khali pet hi khana chahiye. 



Fruits ka juice kaise piye ? 



Phal ka juice peena ho toh hamesha fresh juice piye, Packet wale juice acche nahi hote hain. Juice  ko dheere-dheere peena chahiye, Jisse yeh nigalne se pahle saliva  yani ki lar se ghul jaye. 



kya aapko pata hain 3 din kewal phal khane se roop nikhar jata hain.



Ek research ke mutabik 3 din sirf phal khane aur juice peene se sharir ander se puri tarah se saaf ho jata hain. Researchers ka kahna hain ki sirf 3 din aap phal wala upvaas rah kar dekhe, aapka rang nikhar jayega. 



Sabse paushtik phal kaun se hain ? 



Seb (Apple) :- Isme vitamin C ki matra kam hoti hain, lekin Antioxidants aur Flavnoids bharpoor matra mein hote hain. Dono hi chemical Vitamin C ki activeness ko badha dete hain, Jisse Cancer aur  heart attack ka khatra  kam ho jata hain. Seb  ke baare mein yeh muhaavara hain ki "Roj ek seb khao aur Doctor ko door bhagao."



Amrood aur Papita ;- Dono hi phalo mein bharpoor matra mein Vitamin C hota hain. Amrood Pet ke liye  accha mana jata hain. Vahi Papita mein vitamin A bahut hi acchi matra mein paya jata hain, Jiski wajah se yeh aankho ke liye best food mana jata hain. 



Kiwi :- Is chote se phal mein Orange ke mukable  dugna Vitamin C mauzood hota hain. Potassium, Magnesium, Vitamin E aur Fiber ka yeh bahut hi accha source hain. Kiwi phal har kisi ko jaroor khana chahiye. 



Strawberry :- Strawberry bimariyo se bachaane  wala phal hain, Isme Anti-oxidants  bharpoor matra mein hote hain. Yeh Cancer ko heart blockage  ko rokne mein madad karta hain. 



Tarbooz :- Tarbooz aisa phal hain jisme 92% Paani hota hain. Iske sewan se garmiyo mein dehydration se bacha ja sakta hain. Tarbooz khane se immune system bhi majboot banta hain. 



Orange  :- Isme Vitamin C bahut hi acchi matra mein paya jata hain. Rojana Sirf 2 Santre khane se Sardi-jukam theek hota hain, Cholesterol kam hota hain, Yeh kidney ki patthari se bachata hain aur toh aur Santra Colon cancer se bhi bachata hain.   
