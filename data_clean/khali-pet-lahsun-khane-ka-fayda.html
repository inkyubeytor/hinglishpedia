





Lahsun ka istemal khane ka taste badhane ke liye kiya jata hain. Iske istemal se khane ka taste badal jata hain. Lekin kya aap jante hain ki Lahsun ki ek kali hamare sharir ko kai bimariyo se bachaati hain. Yeh aapke khane ka swaad hi nahi badhaati, balki aapki acchi sehat ke liye bhi faydemand hain. Agar aap Lahsun ki ek kali ko khali pet khate hain toh yeh hamare sharir ke liye bahut hi faydemand hain.


Ayurveda mein Lahsun ko jawan banaye rakhne wala mana gya hain. Saath hi lahsun kai bimariya jaise ki bawaseer, kabz, kaan ka dard, blood pressure, bhookha badhane ke ilaj mein bhi istemal kiya jata hain. Lahsun ek important Natural Antibiotic ki tarah kaam karta hain. 

✔ Naso mein ho rahi jhanjhanahat ko kam kare :- Ek research mein yeh baat saamne aayi hain ki khali pet lahsun khane se naso mein jhanjhanahat ki samsya door ho jati hain. 

✔ Swasan tantra ko majboot banaye :- Lahsun aapki swasn tantra ke liye kafi faydemand hain. Iske sewan se asthma, pneumonia, jukaam, Bronchitis, Purani sardi, fefdo mein jamaav aur cough se nijaat aur bachaav hota hain. 

✔ Bhookh badhane mein madad karta hain :- Agar aapko bhookh kam lagti ho toh lahsun ka sewan karna aapke liye accha hoga. Yeh digestive system ko theek karta hain, Jisse aapko khul kar bhookh lagti hain. Kabhi-kabhi pet mein acid banne lagta hain, Lekin ise khane se yeh pet mein acid banne se  rokta hain, Jisse aapko tension se bhi nijaat mil jati hain.


✔ Daant dard se rahat dilaye :- Agar aapke daanto mein dard ho raha ho toh lahsun ki ek kali kafi faydemand saabit ho sakti hain. Isme Anti-Bacterial aur dard-nivaarak gun hote hain jo daanto ke dard se rahat dilata hain. Iski ek kali ko pees kar daan ke dard wali jagah par laga de. 

✔ Cholesterol ko control kare :- Agar aap Lahsun ka sewan khali pet karenge toh isse cholesterol ke level ko control karne mein madad milti hain. 

✔ Heart ko healthy rakhta hain : Dhamni kabhi-kabhi apna lacheelapan kho dete hain tab lahsun ise lacheela banane mein bahut help karta hain. Cells ko free radicals se bachata hain aur heart ke liye faydemand hota hain. Sulfur compound khoon ko jamne se rokta hain. 

✔ High blood pressure ko control kare :- Iska sewan karne se na kewal blood circulation control mein rahta hain, balki yeh dil se related problems ko bhi door karta hain. 

✔ Pet se related problems ke liye :- Lahsun Pet se related problems ke liye kafi faydemand hain. Saath hi iska sewan karne se aapke pet mauzood zehreele tatv saaf ho jate hain.


