





अगर आपकी नाक सर्दी-जुकाम, एलर्जी, फ्लू या साइनस की वजह से बंद हो गयी हैं तो आज हम आपको बंद नाक को खोलने वाले उपयोगी घरेलु नुस्खे और उपाय बताने जा रहे हैं। सर्दी-जुकाम होने पर वैसे ही आपको परेशानी होती हैं, लेकिन जब इसमें नाक बंद हो जाये तो आपकी परेशानी और भी ज्यादा बढ़ जाती हैं। एलर्जी होने पर नाक में बहुत ज्यादा बलगम जमा हो जाता हैं, जिससे नाक बंद हो जाती हैं।

साइनस का मार्ग जब ब्लॉक हो जाता हैं यानि की बलगम निकालने का रास्ता रूक जाता हैं तो Sinusitis नाम की बीमारी होने की सम्भावना बढ़ जाती हैं। अगर आप भी बंद नाक की समस्या से पीड़ित हैं और सांस लेने में मुश्किल हो रही हो तो, घबराने की जरूरत नहीं हैं। क्योंकि आज हम आपको बंद नाक को खोलने के तरीके, घरेलु नुस्खे और उपाय आदि बताने जा रहे हैं। क्योंकि घर की रसोई में ऎसी कई सारी चीज़े मौजूद हैं, जो बंद नाक को खोलने में मददगार होती हैं। Home Remedies for Blocked Nose in Hindi.

बंद नाक को खोलने के घरेलु नुस्खे, उपाय और तरीके :- 

■ गर्म चाय पीजिये 

बंद नाक की समस्या होने पर ढेर सारा गर्म चाय पीना चाहिए। कभी कभी यह गर्म चाय आपके बंद नाक को खोल देता हैं और इससे होने वाली परेशानी से मुक्ति दिलाता हैं। आपको ग्रीन टी, अदरक वाली चाय, पुदीने की चाय या ब्लैक टी ही पीना चाहिए। इससे बंद नाक को खोलने में आसानी होती हैं।

■ तीखा और मसालेदार भोजन करे 

जब भी आप मसालेदार खाना खाते है तो आपकी बंद नाक तुरंत ही खुलने लगती हैं। मसालेदार और तीखा खाने से नाक बहने लगती हैं, जिससे बंद नाक को खोलने में मदद मिलती हैं। इसलिए बंद नाक की समस्या होने पर भोजन में मिर्च और मसालों का ज्यादा इस्तेमाल करे।

■ प्याज भी खोले बंद नाक 

प्याज छोटे-छोटे टुकड़े में काटे। इससे आपकी आँखों में पानी आने लगेगा और बंद नाक भी खुलने लगेगी। इसके अलावा कच्चा प्याज खाने से भी बंद नाक को खोलने में मदद मिलती हैं।




■ भाप लीजिये 

एक बर्तन में गर्म पानी लीजिये और ऊपर से तौलिया ओढ़ कर भाप लीजिये। इस उपाय को करते समय घर के सभी पंखे आदि बंद कर दे। अगर डॉक्टर ने कोई दवा बताई हैं तो उसे पानी में डालकर उसकी भाप लीजिये। आप चाहे तो गर्म पानी में 3 चम्मच सिरका डाल कर भी भाप ले सकते हैं। इससे भी बंद नाक खुल जाती हैं।

■ गर्म पानी से नहाना चाहिए 

जब भी ऐसा महसूस हो की नाक बंद हो गयी हैं अथवा साइनस का अटैक हुआ हैं, तो ऐसे में आपको गर्म पानी से नहाना चाहिए। गर्म पानी से नहाने पर बंद नाक खुलने लगती हैं और आपको काफी आराम भी महसूस होता हैं।

■ पानी और नमक 

2 कप पानी में एक चम्मच नमक मिला ले। इस पानी को नाक से गुजारे। इससे भी बंद नाक खुल जाता हैं।


■ हॉट टोमेटो जूस पीजिये 

अगर आप घर में टमाटर जूस बना सकते हैं तो एक कप टमाटर के रस में कटी लहसुन, 1 चम्मच निम्बू का रस, आधा चम्मच हॉट सॉस और हल्का सा नमक मिलाये और पी जाये। दिन में 2 बार इसे पीने से बंद नाक से आराम मिलता हैं।


