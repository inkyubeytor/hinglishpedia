




Tight kapde pahanna mano aaj kal ka fashion hain. Tang (tight) kapde pahanne se sehat se judi preshaniya paida hoti hain. Ladies ho ya Gents  dono mein hi tight cloth pahanne ka craze hain, lekin din bhar is tarah ke kapde pahanne se aapka pura sharir saans lene ki stithi mein nahi hota hain. Jo cheeze  dikhne mein acchi hoti hain, veh jaroori nahi hain ki aapki sehat ke liye bhi acchi ho. Aaiye  jante hain tang kapde  pahanne se  aapki sehat ko kya kya nuksan ho sakte hain (side-effects of  wearing tight  clothes in body) :-Â 




Pet  dard :- Kai baar hum aise kapde pahanante hain jo hamare pet se chipke  hote hain. Yeh hamare pet par pressure  daalte hain aur bahut jyada dard hone ki wajah bante hain. Isse Acid reflux ki shikayat bhi ho jati hain aur tez jalan mahsoos hoti hain. Tight kapde pahanne ki wajah se hajme par bhi asar padta hain. Isliye aise kapde aur belt na pahne jo pet  par  pressure daalte ho. 

Behoshi :- Youth ko slim fit wale cloth bahut jyada pasand aate hain. Lagatar  is tarah  ke  kapde pahanne se  saans lene mein  preshani hoti hain aur paseena teji ke saath nikalta hain. Is tarah ki situation behoshi hone ki wajah banti hain. Bahut jyada tight T-shirt  ya jyada tight kapde na pahne. 

Tingling Thigh Syndrome :- Tingling thigh syndrome ek aam tarah ka nerve  disorder hain jo tight Jeans pahanne ki wajah se hoti hain. Skin tight jeans jaangh ki naso ko daba deti hain, jisse jhanjhanahat, sunnpan ya jalan mahsoos  hoti hain. 

Candida Yeast infection :- Yeh infection body ke  khas parts mein phailta hain, khas karke  oos jagah par  jaha jyada nami hoti hain aur  veh  jyada garm hota ho. Iski wajah se khujali aur dard  mahsoos hota hain. Is infection hone ki mukhya wajaho mein se ek hain skin tight  pant, kyonki yeh hawa ke  sanchaar  ko rokta  hain aur yeast ke nirmaan ko badhawa deta hain. 

Back Pain :- Low West tight  jeans ka chalan bahut tezi ke  saath badh raha hain. Lekin is tarah ke  kapde  hamari peeth ki sehat ko bigaadne ka kaam karte  hain. Is  tarah ki jeans  hamare back muscles  ko dabaate hain aur hamare hip bones ke movement ko baadhit  karte hain. Yeh hamare spine aur  back par dabaav daalte hain, jisse ki bahut jyada dard mahsoos hota hain. Isliye is tarah  ke kapde  pahanne se bachna chahiye.
