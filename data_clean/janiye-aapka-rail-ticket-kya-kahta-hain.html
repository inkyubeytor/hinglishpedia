








Rail yatra ke dauran agar  hamari nazar agar kisi cheez par kam jati
hain veh hain hamara  rail ticket. Lekin
ticket par likhi har baat ka matlab aapko pata hona  bahut jaroori hain. Rail ticket par likhi code
bhasha ka matlab janiye. 



Kitni tarah ke reservation 



Yeh janana interesting hain ki Indian
railway mein reservation kitni tarah ka hota 
hain. Is samay aap Indian railway mein 3 tarah ke reservation pa sakte
hain.



-        
Ticket
window par jakar traditional tarike se reservation

-        
Online
E-reservation 

-        
Online
I-Reservation



E aur I Ticket



Aajkal
E-ticket yani ki electronic ticket ka zamana hain. Har koi ticket reservation
ke liye computer ka istemal kar raha hain. Yaha reservation ke 2 option hain.
E-Reservation aur I-Reservation. Bhale hi dono reservation ghar baithe  computer se karwaye jate ho, Lekin inme kuch
antar bhi hain. 



-        
Agar  aap physical ticket (Original print ticket)
chahte hain aur ticket window par jane se bhi bachna chahte  hain toh aapko I-ticket lena chahiye. Yeh
ticket Indian Railway post office ke jariye aapke address  par bhejti hain. Kahne ka matlab yeh hain ki
I-Ticket ko aap online reserve karwa sakte 
hain aur jaisa ki normal reservation ticket jo ki reservation window par
milti hain, Vahi ticket aapko milegi, lekin yeh aapke ghar ke address  par post 
ke jariye aayegi. 



-        
I-Ticket
diye gaye  pate par post ke jariye
pahuchta hain. I-ticket ke  liye
yatra  ke 
3 din pahle booking karwani padegi, jabki E-Ticket yatra ke kuch ghanto
pahle bhi book ki ja sakti hain. 



-        
I-Ticket
ke liye aapko daak kharch bhi bharna padega, Jabki E-ticket mein aapka kaam
print out ya sms ke jariye  bhi chal
jata  hain. 



-      
E-Ticket
ke aap kai saare print nikaal sakte 
hain. I-ticket lene ke liye aapko phir se  dobara 
charge dena padega. Dobara I-Ticket pane ke liye aapko apna PNR
number  bhi yaad hona chahiye.



Passenger  ki
pahchaan PNR No.



Ticket window
se liye gye  aam reservation ticket ke
left side  ke  upar ki aor yeh number  hota 
hain. Yeh  number  unique 
hota  hain aur ise passenger name
record  kaha jata hain. Yeh ticket aapka
hain aur aap hi safar  kar  rahe hain iska pata  is pnr no. se hi chalta hain. Rail ka ticket  yunki non-transferable hota hain isliye aapke
ticket par koi aur safar karne ka adhikari 
nahi hain. Is lihaaz se  yeh  number aapke aur railway dono ke liye bahut
hi important hain. Internet ya phone , kisi bhi madhyam se apne ticket  par yatra 
ki jankari  aapke PNR no. ke
jariye hi milegi. Accha hoga ki safar ke 
shuruvaat se pahle PNR  number ko
kanhi likh le ya mobile mein save karle. Kyonki ticket kho jane ki haalat mein
yeh  aapki madad karega.  PNR number ki madad  se aap train number, train ka naam,
destination ki jankaari, safar ka class, ticket ka status, passenger coach aur
seat ka number pata kar sakte hain. 



Route  ki
janam-kundali hain ‘train number’



Reservation
ticket par jo dusra  important number
nazar aata hain veh  hain train number .
Aisa nahi hain ki yeh  number  bas 
aise hi likh diya gya hain. Train number 
5 digit ka hota hain aur iska har number kuch na kuch kahta hain. Pahla
numer  yeh  batata 
hain ki aap jis train mein safar 
kar rahe  hain, veh kis tarah ki
passenger  train hain. Aapko thoda  idea 
dete  hain – Agar aapke  reservation ticket par  likhe train number ki pahli digit  0 hain toh aap summer special, holiday
special ya anya  special  train mein safar karne  wale hain. Agar pahli digit 1 ya 2 hain toh
lambi doori ki train hain, jisme rajdhani aur shatabdi jaisi trains  shamil hain. 3 Number se  shuru hone wale train number Kolkata  ki local train ka hota  hain. 4 number se shuru hone wala train
number Delhi, Chennai, Secundrabad jaise 
metro city ki rail services  ka
hota  hain. 5 number  traditional tarike ki train ka hota  hain. 6 number se shuru hone  wali train memu hoti hain aur 7 number  se shuru hone wali demu. Haal hi mein
reserve  ki gyi train ka number 8 hota
hain aur 9 number se  shuru hone wali
train Mumbai ki local hoti hain. Isi tarah aage 
ke  chaar digit  bhi alag-alag tarike se  train ke bare mein puri jankari dete  hain. Indian railways ke expert  train number 
dekh kar train ke route  ki puri  jaankari de 
sakte  hain. 



 Iske 
alawa reservation ticket par asaani se samajh aane  wali jankari 
jaise ki train yatra ki doori, taarikh, Adult aur bachho ki jankari  aapko asaani mein samajh aa jayegi. Iske  alawa ticket ka ek number bhi hota hain,
jisse jaroorat padne par yeh  pata lagaya
ja sakta hain ki yeh kahan se  liya gya
hain. E-ticket par aapko ticket number ki jagah transaction  number milta 
hain. Iske neeche aapko aapki 
journey  ka class aur aane-jaane
ki jagah  ka naam milega.  E-Ticket par toh aapko apna phone number
aur  pata likhne ka option bhi milta hain
jo printout mein saaf  dikhta hain. Agar
aapka ticket confirm hain toh koi baat 
nahi lekin agar kanhi waiting ka chakkar hain toh railway ki English ki
class phir se join karni padegi.



WL  ka chakkar 



Apne ticket ke
confirm na hone ki tension to aapko hogi, saath mein short form mein likhe
angreji ki kuch axar aapke dil ki dhadakne aur badhayenge. Aaiye nazar
dalte  hain waiting list ke kuch aise hi
short  form aur unke matlab par.



RLWL :- Iska matlab hain remote location waiting list. Agar  2 bade 
stations ke beech ka koi aisa station hain, jaha se jyada trains mauzood
nahi hain toh vaha ke yatri ko kisi cancellation ki stithi mein pahle seat di
jayegi. Agar is tarah ki waiting  list
jyada bhi hain phir bhi seat milne ke chance jyada hote hain.



PQWL :- Kai chhote stations ko jaroorat ke hisaab se kote mein se
kuch seat di jati hain. Agar aap in stations se 
apni yatra shuru kar  rahe hain
aur aapka ticket waiting mein hain to aap pulled  quota 
waiting  list mein aa jate  hain. Iska matlab hain pulled quota  ke saare 
ticket reserve  ho chuke hain
aur  aap oos quota ke waiting  list mein hain.



CQWL :-  Jab aap tatkaal quote mein ticket
lete hain aur aapki ticket waiting mein hoti hain, toh ise current quota
waiting list mein rakha  jata hain.
Aamtaur  par is  tarah ki waiting  10 tak 
hone  par confirm ho jati hain. 



RQWL :- Ise request waiting 
list kahte hain. Agar route mein koi pulled quota nahi toh is tarah ki
waiting list ko banaya jata hain. 



Quota tere kitne naam :-

LD :- Ladies
quota



HQ :- High official ya Headquarter
Quota



DF :- Defence Quota



OS :- Outstation Quota



RS :- Road side quota, Bade stations
ke beech ke aise stations jo computerized network se na jude ho tab unhe road
side quota mein rakh kar ticket reserve ki jati hain. Isme waiting list bhi
hoti hain.



PH :- Parliament House Quota



FT :- Foreign Tourist  Quota



DP :- Duty pass quota



HP :- Handicap Quota



SS :- Senior Citizen Quota



Up-Down ko bhi samajhe :- 



Jis station se train shuru hoti hain
aur apne destination ki taraf jati hain, veh Up train kahlati hain. Vapis aane
ki yatra ko down journey kahte 
hain.  Agar koi Train Amritsar se
Mumbai ke liye shuru ho rahi hain toh ise Mumbai ki aor UP train kahenge, Jab
yeh train  Mumbai se vaapis aayegi to ise
Down kahenge. Down train ka number Up se 
ek jyada rahta hain. Jaise agar 
Up train ka number 15707 hain toh down ka number 15708 hoga.





Seat bhi jaan le :- 



Agar aapki ticket confirm hain toh
Seat number ke alawa ticket dekhkar  aap
uski position bhi jaan sakte hain. Agar aapki birth number ke samne LB likha
hain toh iska matlab Lower yani neeche wali birth , Agar likha hain MB toh iska
matlab Middle Birth, UB ka matlab Upper 
Birth. Iske alawa agar SU aur SL likha hain toh iska matalab Side Upper
aur Side Lower birth hain. Railway Senior Citizen ko Lower seat dene ki koshish
karta hain, Agar aisi seat available  ho
to hi. Online reservation karwane par availability ke hisaab se aap khud hi
seat choose kar sakte hain.  
