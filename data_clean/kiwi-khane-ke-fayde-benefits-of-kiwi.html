





Phadi ilako mein milane wale kai aise tasty fruits hain jo na sirf  taste ke najriye  se balki health  ke lihaaz se  bhi faydemand hote  hain, jinke bare mein amooman hame  jankari nahi hoti hain. Aisa hi ek phal hain kiwi , Jisme Anti-oxidants bharpoor matra mein paye  jate  hain aur yeh  anti-aging ka kaam karta hain, Yaha tak ki diabetes  ke  mareez bhi ise kha sakte  hain. Aaiye  jante  hain Kiwi fruit khane  ke  fayde, jinhe janne  ke baad jaroor  aap bhi kiwi khana pasand karne  lagenge. Kiwi phal ke benefits  itne hain ki yeh  phal jaroor  aapko  aapki diet mein shamil karna chahiye.Â 




1. Diabetes ko control karne mein madad  karta hain :-  Is phal mein Glycemic index ki quantity  kam hoti hain, jisse blood mein sugar level nahi badhta  hain. Is wajah se Kiwi diabetes patient, Dil ki bimari aur wajan kam karne mein bhut hi labhkari hota hain. 

2. Osteoporosis mein rahat :- Is phal mein Kele jitna hi phosphorus mineral paya jata hain, jo osteoporosis bimari mein faydemand hain. Yeh bones aur  muscles  ko strong  banane mein help karta  hain. 

3. Pregnancy mein faydemand :- Pregnant women ko daily 400 se 600 microgram Folic Acid ki jaroorat padti hain.  Kiwi folic acid ka accha source hain. Garbh mein pal rahe  bacche ke  dimaagi vikaas ke liye  yeh bahut hi accha  phal mana  jata  hain. 

4. Lambe  waqt tak jawan banaye rakhta hain :- Isme Vitamin E aur Anti-oxidants  bharpoor  matra mein paye  jate hain. Yeh skin ke cells ko lambe  samay tak theek rakhte hain aur immunity ko badhate  hain. 

5. Jaroori  nutrients  se bharpoor  :- Agar Kiwi ko nutrients  ka khazana  kaha jaye  toh yeh galat nahi hoga. Kyonki isme 27 se bhi jyada nutrients paye jate  hain. Yeh fiber, Vitamins aur Anti-oxidants  aur kai dusre  minerals se bharpoor phal hain. 

6. Body ko repair karta  hain :- Isme Orange ke mukable  dugna Vitamin C paya jata hain. Yeh body mein Iron sokhne mein help karta hain. Khas taur  par Anaemia ke ilaj ke liye Kiwi bahut hi faydemand mana jata  hain. 

7. Hajma sahi rakhta  hain :- Kiwi mein mauzood  Fiber sharir ke  hajme ko sahi rakhta hain. Khas taur par kabz ki shikayat hone par kiwi khana bahut hi faydemand rahta hain. 

Toh dosto aaj aapne jana Kiwi hamare sharir ke liye kitna faydemand  phal hain, Aur kiwi khane se aapko kya gajab ke  fayde hote hain.  


