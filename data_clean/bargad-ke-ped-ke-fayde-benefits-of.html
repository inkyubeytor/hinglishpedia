




Kya aapko pata hain ki Bharat ka rashtriya ped kaun sa hain? Jee haan Bargad ka ped Bharat ka rashtriya Ped hain (Banyan Tree is national tree of  India). Sach mein Bargad  ka ped bahut hi kamaal ka hain. Bargad ke ped se hamari dharmik bhavanayein judi huyi hain, chahe Bargad ke ped ki puja ki jati ho lekin ise pujna wakai mein sahi hain. Kyonki iski pattiyo se lekar iske danthal, Unse nikalne wala doodh aur iska phal sabhi hi guno se bharpoor hain, Jinhe kai saari bimariyo  ke ilaj ke liye istemal kiya jata hain. Aaiye jante  hain Bargad ke ped ke gharelu nuskhe aur fayde :- (Benefits  of  Banyan Tree in Hindi, Banyan Tree home remedies & usage) :- 



Naak  se khoon nikalna band  kare  :- Bargad ke ped ki chhal ko chhachh ke saath mix karke iska powder  bana le. Naak se khoon nikalne ki samsya bahut jald door hoti hain. 



Aankho ki sujan door kare :- Bargad se nikale doodh ko lagbhag  125 miligram Kapoor aur  2 chammach shahad ke saath mix kare. Aankho par ise  lagaye. Sujan ko door karne ka yeh  kargar  formula hain. 



Baalo ki problem  door kare :- Bargad ki pattiyo ko jala kar iski raakh mein 2-3 chammach Alsi ka tel milaye aur isse seer ki maalish kare. Isse girate  baalo ki samsya door hoti hain. 



Iske komal  patto ko sarso ke  tel ke saath  milaye aur ise thodi der  tak  garam  kare. Gunguna hone par  ise baalo par  lagaye. 



Iske alawa iski chhal aur Til ke beejo ko ek saath mila kar iska powder banaye. 30 minutes baalo mein lagaye. Phir  seer ko paani se dho le, dhulne  ke baad nariyal ka tel lagaye, isse  baalo ki growth bahut hi acchi hoti hain. 



Jalan se rahat :- Bargad ki tazi pattiyo ko Dahi ke  saath pees kar paste banaye aur ise jalan wali jagah par lagaye.  Bahut jald rahat milegi.



Kaan ke problem  hone  par :- Bargad se nikalne  wale  doodh aur sarso ke tel ko mix kare. Kaan mein iski 2-2 boonde daale. Kaan ka dard door hone  ke saath hi kai tarah ke infection hone  ki sambhavna bhi kam  ho jati hain. 



Diabetes mein bargad ka prayog :- Bargad ki chhal ko acche se  pees le. Iski lagbhag 20 gram matra paani mein daal kar ubaal le. Thanda hone  ke baad din mein 2 baar  ise  piye. Lagatar  ek  mahine  tak iska istemal  karne  se  fayda milta hain.



Chehre  ki rangat nikhaarne  ke  liye  :- 6-7 Bargad ki pattiyo ko Masoor ki daal ke  saath  pees le. Chehre aur  haath-pair  ki baaki jagah par acche tarah se lagaye. Har  tarah ki skin problems se  chhutkara milta  hain. 



Bargad  ki Peeli pattiy ko , Jasmine ki pattiyo aur Chandan  Powder ko ek saath  mix karke inka paste  bana le. Is paste  ko chehre  par  lagane  se  daag-dhabbe  door  hote hain. 



Bargad  ki pattiyo aur phool ko ek saath peeskar usme Kesar  mila kar chehre par lagane se chehre  ki rangat nikharti hain. 



Mooh ke chhale hone  par :- Banyan tree ki komal pattiyo ko paani  ke saath ubaale. Utni hi matra mein isme  Til ka tel milaye aur acche se pakaye. Din mein  2-3 baar ise  chhalo par lagaye. Bahut jaldi chhale  theek ho jate hain. 



Daanto ke  dard se rahat :- Bargad  ke ped ki chhal ko katthe aur kali mirch ke saath mix karke  iska powder bana le. Is powder ko toothpaste  ki jagah istemal kare. Daanto ke dard  se bahut jaldi rahat milegi. 



Vaise  iska doodh bhi cotton ball ki madad  se  dard wali jagah par lagana faydemand  hota hain. Kisi bhi tarah  ki infection ki sambhavna nahi rahti hain. 



Ulti nahi aati :- Bargad  ki pattiyo ko 6-7 Laung aur Paani daal kar  acche se pees le aur phir  ise  piye. Ulti mein jald  aaram milega. 



Urine  ki  problems  mein aaram :- Bargad  ke phalo ko pees kar iska powder bana le. Din mein 2 baar is powder ko doodh ke saath le. Urine se  related kai tarah ki samsyaon ko door  karta hain. 
