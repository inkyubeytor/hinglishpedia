





Kisi bhi naukari ko paane ki pahli seedhi resume selection hota hain. Iske select hone ke baad hi aapko interview ke liye bulaya jata hain. Yahi nahi interview mein resume se jude question bhi kiye jate hain. Isliye job interview par jane se pahle bade-buzurg hamesha salah dete hain ki aap apne resume ko jaroor padh kar jaye. 




Aaj kal toh schools/colleges mein resume ko lekar classes bhi chalai ja rahi hain. Jaha students ko resume banane ke gun sikhaye jate hain. Agar aap naukari ke liye resume taiyaar kar rahe hain aur samajh nahi aa raha hain, Usay accha kaise banaye toh in 7 tips ko follow kare. Accha resume banane ke tips (Tips for making/writing good  resume in Hindi/Urdu.) :- 








1) Resume mein vahi baatein likhe, jinke bare mein aap confident ho :- Aksar dekha jata hain ki kai log resume ka wajan badhane ke liye usme aisi cheeze daalte hain, Jiske bare mein unhe khud bhi pata nahi hota hain. Aisi cheeze likhne se bache kyonki aapne jo likha hain uski jaankari nahi hain toh interview mein aapko sharminda hona pad sakta hain. 
2) Bina matlab ka space na de :- Agar aapko lagta hain ki aap apne resume mein jyada space denge toh veh saaf aur clear lagega toh aap galat hain. Dher saara white space bhi aapke resume ka look kharab kar deta hain. Jaha jaroori ho vahi space ka use kare. 
3) Katheen  sabdo ke istemal se bache :- Apne resume mein kathin shabdo ka istemal na kare. Agar aapko lagta hain ki aap tuff words ka use karke accha impression bana sakenge toh aap galat hain. Koshish kare ki aise words ka istemal kare jo aam-taur par bole jate hain. Agar  aap katheen shabdo ka pryog kar rahe hain toh uska matlab jaroor jane.
4) Grammatical error  se bache :- Resume mein Grammatical galtiya aksar dekhi jati hain, Jisse recruiter ke saamne aapka impression interview se pahle kharab ho jata hain. Resume ko baar-baar check kare aur dusro se bhi check karwa le, tabhi kanhi bheje. Spelling mistake se bhi aap bache. 
5) Jabardasti na banaye lamba resume :- Kai baar hame lagta hain ki agar aap 3-4 page ka resume  banayenge  toh jyada talented  kahlayenge toh aap galat hain. Kam shabdo mein apni baat kahne ki koshish kare. Jyada lamba resume kabhi-kabhi boring ho jata hain, Jise  recruiter pura nahi padhta hain aur aise mein jaroori jankari miss ho jati hain. 
6) Passport Size photo jaroor lagaye :- Ek ideal resume aapke photo ke bina adhura hain. Agar aap resume banate waqt apni photo nahi lagayi toh interview mein jaane se pahle ek passport size photo resume ke upper left mein jaroor laga de. 
7) Font ka khyaal rakhe :- Resume ko banate waqt font ka khas khyaal rakhe. Zyada bade ya zyada font use karne se aapka resume bhadda dikh sakta hain aur impression bhi kharab padta hain. 12 se 14 font size aur Times New Roman font standard mana jata hain.   




  



