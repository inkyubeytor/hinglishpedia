




Jaise hi koi vyakti LPG ka new connection leta hain, Veh  8 lakh rupaye tak ke beeme ka hakdaar ho jata hain. Accident hone ki situation mein veh 8 lakh rupaye tak paane ka hakdaar ho jata hain. Iske liye usay koi alag se  premium amount dene ki jaroorat nahi padti hain aur na hi kisi ko nominee ka naam batan hota hain. Yeh insurance automatically Oil companies Consumer ke liye karwati hain.Â 


Public distributors companies ( Indian Oil, HPC aur BPC) ko aor se Jan deyta Bima policy karwana Government ki aor se compulsory hain. Yeh insurance policy kisi ek consumer  ke liye nahi karwayi jati hain. Yeh sabhi oon consumers ke liye hoti hain jo kisi bhi tel company ke LPG Consumer hain.

Govt. website  Mylpg.in ke mutabik har accident par lagbhag  8 Lac rupees ka claim mil sakta hain. Isme shamil har aadmi ka maximum 10 Lakh rupaye tak ki harzana diya ja sakta hain. Halaki is tarah ke accidents mein di jane wali amount annual 100 Crore rupaye se upar nahi ho sakti hain. 



Jaise : Accident ke roop mein  ek ghatna  mein agar kisi ki maut hone par 5 lakh rupaye tak harzana  mil sakta hain. Medical kharche  ke roop mein 1.5 Lakh rupaye mil sakte hain, jisme prati vyakti 1 lakh rupaye aur turant sahayta ke roop mein 25 hazaar rupaye prati vyakti   mil sakte hain. Registered Consumer ki property  ka nuksaan hone par maximum  1 lakh rupaye tak ka harzana mil sakta hain. Is tarah kul mila kar lagbhag  8 lakh rupaye ka cover consumer ko milta hain.

Agar LPG consumer ke  ghar mein LPG ki wajah se koi accident ho gya ho, toh iski turant  soochna nazdiki police station aur LPG distributor ko de. Isi ke saath yeh bhi dhyaan rakhe ki  durghatna se hone wale kisi bhi tarah  ke  physically  aur ghar  ke nuksaan, Hospital Bill etc. ki original copy sambhaal kar rakhe.  Iski jaroorat beema  claim karne ke time padti hain.

Jaise hi LPG se judi koi durghatna saamne aati hain, Related Area ka officer accident ki wajaho ki jaanch karta hain. Agar  accident ki wajah LPG hain, toh  related gas  distributor  insurance company ko iski jaankari deta hain. Vahi beema company se claim ke liye daawaa pesh  karta  hain.

Agar  LPG  consumer ya uske parivaar ke member ki oos accident mein  death  ho jati hain, toh  oil company ko Death Certificate, Postpartum report chahiye hoti hain. In documents  ke bina  insurance ki rashi nahi di ja sakti hain. Isliye in documents  ko sambhaal kar  rakhna chahiye. 

Gambhir roop se ghayal hone par Doctors  ke dwara  likhi gyi parchiya, Dawaai ki parchiya, Discharge  Card aur hospital se  jude  kharcho ki jankaari original  bill ke saath company ko di jati hain. 

Property ko nuksaan pahuchne  ke situation mein Beema  company apni taraf se  surveyor appoint karti hain, jo nuksaan ki jaanch karta hain aur report insurance  company ko bhejta hain. Surveyor  ki aor se puche  gye questions ka jawaab cool rah kar  aur  vistaar se jawab  dena chahiye. Apne jawaabo ko baar-baar  change  nahi karna chahiye. 




Agar aapko LPG ke wajah se huye accident  ka insurance claim lena hain toh dhyaan rakhe  ki kabhi  bhi bina ISI mark ke saamaan ka istemal na kare. Khastaur  par  gas  lighter, Gas  Pipe, Gas Stove toh ISI mark  ka hona hi chahiye. Aapko har saal gas dealer se maintenance check bhi karwaate  rahna chahiye. Iski receipt bhi sambhaal kar rakhni chahiye. Aapko hum yeh batan chahte hain ki desh bhar ke  jyadatar logo ko pata hi nahi hain ki Gas ke saath Beema (Insurance) bhi hota hain aur accident  hone par is bima ki rashi ko liya ja sakta hain. 


