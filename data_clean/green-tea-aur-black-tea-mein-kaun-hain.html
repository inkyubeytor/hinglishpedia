



Green tea hamare health ke liye bahut hi acchi hoti hain, Lekin Bharat mein Green Tea nahi balki Black Tea ka sabse jyada asar hain. Yaha ke log apni thakaan ko door karne ke liye ya toh masale wali chai peete hain ya phir black tea. Black tea yani ki kali chai sehat ke liye bahut hi faydemand hoti hain.

Pichle dino huye ek research mein yeh pata chala hain ki Black Tea heart attack ke risk ko 60% tak kam kar deti hain. Aaiye jante hain ki aakhir Black tea mein aisa kya hota hain jo healthy hain.

Kya Black tea Green tea se behtar hain. 

► Black Tea peene ki wajah se wajan bhi kam hota hain kyonki aap na toh usme doodh milate hain aur na hi chini. Hamesha Tea bag ka pryog kare. Is tarah se aap apni calorie count kar sakte hain.

► Yadi aap rojana Black tea peete hain toh heart stroke ka khatra kam hoga. Isme mauzood flavonoids kharab cholesterol ko banane se rokta hain.

► Is tarah ki chai pachan kriya mein madadgar hoti hain aur sharir mein Metabolism rate ko bhi badhaati hain aur yehi baat Green tea ke mein mamle mein bhi lagoo hoti hain.   

► Dhamni ki diwaaro ka hard hona aur blockage hona kam ho sakta hain, agar aap Black tea peete hain.

► Black Tea aapke baalo ke liye bhi acchi hoti hain. Baalo mein Mehandi lagane se pahle isme black tea daal le aur kuch der ke baad mehandi baalo mein laga le. Isse baal ghane aur kaale ho jayenge.

Caffeine ki matra :- Vaise dekha jaye toh dono tarah ki chai mein healthy gun chhupe huye hain, Lekin agar isme mauzood caffeine ki baat kare to Black Tea mein Green tea ke mukable 2 se 3 guna jyada Caffeine hota hain. Caffeine ki alag khasiyat hoti hain aur yeh weight kam karne mein madad karti hain, Lekin Caffeine ek nashila padarth hain. Toh aap apni chai choon sakte hain. 

