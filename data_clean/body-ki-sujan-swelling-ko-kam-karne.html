




Agar aapki body mein hardum sujan bani rahti hain aur aap oos  par dhyaan nahi  de rahe  hain, toh samajh lijiye aapki body mein kuch lafda  hain. Sharir mein  sujan hone  ki kai saari  wajah ho sakti hain jaise ki pet ya liver ka kharab  hona, body mein  potassium ki kami, khoon ki kami ya phir sharir mein paani  ki matra  ka jyada hona aadi.Â 


Kabhi-kabhi swelling face  aur  body ke  kuch hi parts  par dikhaai deti hain. Lekin kabhi sujan itni  badh jati  hain ki pura sharir  hi  suja  hua dikhayi deta hain. Doctors ke liye bhi yeh jaan paana mushkil ho jata hain ki body mein sujan kyon hain? Veh kahte  hain ki body mein sujan  kabhi-kabhar  CRP naam ke  protein ke  badh jaane ki wajah se bhi hota hain.




Sujan se  bachne  ke  liye  aapko physically active  rahne ki jaroorat hain. Iske alawa khane mein kuch aisi cheezo  ko shamil kare jisse sujan mein kami aa sake . Aaiye  jante  hain  kuch aisi  cheeze aur food  jinhe  apni diet  mein  shamil karne  se  aap body ke sujan ko kam  kar sakte hain. 


Tomatar :- Tamatar mein Lycopene naam ka tatv  hota hain jo lungs  aur puri body ki sujan ko rokta  hain. Raw tomato  ki jagah  pakaye  huye  tamatar  ya iske sauce mein  Lycopene jyada  paya jata  hain. Isliye aapko body  ki sujan  kam karne  ke  liye  tomato  sauce  ko jaroor  khana chahiye.  

Soya :- Soya mein Estrogen aur Isoflavones naam ke tatv paye  jate hain jo ladies ke CRP aur swelling  ke level  ko kam  karte hain. Isliye  Soya khane se  Sujan ki wajah  se haddiyo aur dil  ko hone  wale  khatre ko bhi taala ja  sakta hain. Aapko Soya Milk aur Tofu (Soya Paneer) ko  apni diet  mein jaroor shamil karna chahiye. 

Harri Pattedaar sabziya  jaroor khaye  :- Hari  Pattedaar sabziya  sabhi tarah ke rogo ke  ilaj  mein faydemand  mani  jati  hain. Khas karke Palak, Broccoli, Patta Gobhi aadi sabziyo ko khane se  body ko vitamin  E  kafi acchi quantity mein  prapt  hota hain, jo ki sharir ke sujan  ko  kam karne  mein kafi  helpful  hota hain.

Chukandar :- Chukandar mein  bahut hi acchi quality ke anti-oxidants  paye jate hain. Yeh sharir ki sujan ko kam karne  ke saath  saath dil ki bimariyo se  bhi bachata  hain. Isme  vitamin C aur Fiber bahut hi acchi matra mein paya jata  hain. Aap chukandar  ko  Salad aur Juice ke roop mein apni diet mein shamil kar sakte hain. Lekin Salad  ke  taur  par  Chukandar  khana aapke liye jyada  faydemand  rahega. Isse  khoon ki kami bhi door hoti hain, Kyonki Chukandar mein  Iron bahut hi acchi matra mein paya  jata  hain. 

Saboot Anaaz  :- Saboot anaaz  mein bahut hi acchi quantity  fiber mauzood  hota  hain jo khoon mein C Reactive  Protein ki matra ko kam karta  hain, Jisse sharir ki sujan  automatically kam hone  lagti hain. Saaboot Anaaz ke taur par aap Wheat,  Rice, Bajra, Bread  aadi  ko  apni diet mein  shamil kar sakte  hain. 

Low fat  dairy products :- Dairy Products  jinme Calcium aur Vitamin D acchi matra mein hota hain, veh har kisi ke  liye  bahut hi faydemand  mane jate hain. Lekin aapko Low Fat  wale products  ka istemal  karna chahiye.  

Garlic aur Onion :- Lahsun aur  Pyaaz ko apni diet mein jaroor  shamil karna chahiye. Kyonki inme aise chemical  paye  jate hain jo sharir  ki sujan  ko  kam karne  mein  bahut hi  jyada  faydemand hain.  

Oil wali Fish :- Machhali ko apne aahaar mein jaroor  shamil kare, khas karke  Salmon, Tuna, Mackerel aur Sardines naam ki macchli mein omega-3  Fatty acid  paya  jata hain, jisse sharir ki  sujan  kafi  kam  ho jati hain. Aapko hafte  mein  2-3 din machhali ko jaroor  khana chahiye. Agar  aap machhali nahi khate hain toh aapko Omega-3 Fatty Acid ke  supplements khana chahiye. 

Ginger  aur Turmeric :- Adrak  aur Haldi  yeh  dono hi body ke immune  system ko strong banate  hain aur sujan ko control mein  rakhte hain.  

Dry Fruits  :- Dry Fruits  mein  specially  Badam aur  Akhrot mein bahut hi  acchi matra  mein  Calcium, Vitamin E aur Fiber paya jata hain, Jo sharir  ke liye bahut hi  healthy  mane  jate  hain. Aapko dry fruits  ko apni diet mein  jaroor shamil karna chahiye,  Kyonki aapko har dry fruit mein acchi matra mein Anti-oxidants  milenge jo sharir ke sujan ko  kam karne mein madadgar  hain.   

