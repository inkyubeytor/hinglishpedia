



Sardiyo mein bina Adrak ki chay ke bina jyadatar logo ki subah shuru nahi hoti hain. Yeh sirf Chay ka swaad nahi badhati, Blki Kai bimariyo se sharir ko bachati hain. Low Calorie hone ke saath hi yeh bhookh ko bhi control karti hain. Rojana iska sewan metabolism ko sudharta hain aur Sharir ki extra fat ko ghatane mein madad karta hain. Vaise , roj 4 gram se jyada adrak na le. 






1. Traveling ki preshaniyo ko door karti hain



Yadi traveling karte waqt aapki tabiyat bigad jaye to Adrak powder saath lekar chale. Ulti, sar dard, Aalas aur ghabrahat aadi ki samsya ise khane se door ho jati hain. Pregnant mahilaon ke liye bhi Adrak faydemand hain.  





2. Dard se milega chhutkara



Migraine ke dard, Muscles Pain, Back aur joint pain ki shikayat hain to roj Adrak ki Chay piye, aaraam milega. Raat ko Adrak ki chay peene se neend acchi aati hain. Nahate waqt paani mein agar Paani mein kuch adrak ke tel ki kuch boonde dalenge , To skin ke kai rog bhi door honge. 

 



3. Cancer se ladne mein sahayak



Adrak mein aise Anti-oxidants hote hain, jo cancer ko door rakhne mein madadgar hote hain. Daily diet mein ise shamil karne se breast, lung, skin aur prostate Cancer se bhi bacha ja sakta hain. Jaroori nahi hain ki ise chay mein hi dalkar le. Subah jo bhi aap healthy drink lete hain, Usme chhota sa adrak ka tukda daal sakte hain. 



4. Cold ya flu se ladne ki power badhata hain. 



   Sardiyo mein cold aur flu se ladne ki sabse jyada takat adrak hi deta hain. Ismein Zinc, Chromium aur Magnesium hota hain. Isse blood circulation niyamit bana rahta hain. Nimbu ke saath lene se Immune system behtar banta hain. 





5. Dawa ki tarah kar sakte hain upyog 



Sabse khas baat hain ki Adrak Non-allergic hota hain. Ise khane ke liye doctor ki salah ki jaroorat nahi padti hain. Powder, fresh, oil aur dry sabhi roopo mein ise istemal kiya ja sakta hain. Isme Vitamin A, C, E aur B ke saath Magnesium, Potassium, Phosphorus, Silicon,  Iron, Calcium aur Zinc hota hain, Jo Body ko healthy rahta hain. 





6. Saans lene mein dikkat hone par 



Adrak mein mauzood Anti-Oxidants Allergy aur infection se ladne mein madadgar hote hain. Aise mein, Adrak ka niyamit roop se sewan swaas sambandhi rogo ke mareezo ke liye faydemand hota hain. Adrak ke ras mein methi dana aur shahad mila kar lene se dama ke mareezo ko kafi rahat milti hain. 

 

 



7. Ultiya rokne mein madad karta hain



Kai research se yeh pata chala hain ki Ulti aur ji machlane par adrak ke sewan se aaram milta hain. Yahi wajah hain ki surgery ya chemotherapy ke baad hone wali problems mein doctor Adrak ke sewan ki salah dete hain.    





8. Bhookh badhane mein madadgaar



Adrak ke sewan se bhojan ko pachaane mein madad milti hain. Isse bhookh bhi badhti hain.

 



9. Pachan mein faydemand



Adrak bhojan mein maujood protein ko todne mein madad karta hain. Is wajah se pachan se judi dikkate nahi hoti hain. Khane ke baad iske sewan se baadi jaisi problems mein aaram milta hain. 



10. Periods mein dard mein rahat deta hain



Adrak mein anti-inflammatory gun mahilaon ko periods ke dard se mukti dilane mein bhi madadgaar hain. Yeh periods ke dauran mahilaon ko adhik gastric ki samsya se nidaan mein bhi kargar hain. 





11. Skin ke liye faydemand



Adrak ka sewan karne se skin mein glow aata hain. Subah-Subah khali pet ek glass gungune paani ke saath Adrak ka tukda khane se skin saaf hogi aur aap jawan dikhenge.  

 

 

