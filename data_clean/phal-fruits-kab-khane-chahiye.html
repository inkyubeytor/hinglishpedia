




Phal fruits bhala kise nahi acche lagte hain aur hamara desh ek aisa desh hain jaha par har mausam mein alag-alag phal ugate hain. Phal mein bahut saare  paushtik tatv hote  hain, jo sharir ko majboot banate hain.  Jyadatar log phal ka sewan kewal bhookh lagne par hi karte hain, par unhe samajhana hoga ki phal khane ka mausam aur sahi waqt hota hain.


Kuch log khana khane ke baad  turant  phal ko kha lenge, yeh sochkar ki desert  ki jagah phal acche hote  hain. Par khana khane ke turant  baad phal nahi khane chahiye. Phalo mein poshak tatvo ki jankaari  ke bina unhe khana jyada  nuksaandayak hoga. Isliye hamesha koshish kare  kare ki  phalo ka karishmayi asar  ko pane  ke  liye unhe  sahi time par hi khaye.


• Khane ke beech mein phal khane ka sabse  accha samay hain, bhojan ke ek ghanta pahle aur 2 ghante  baad mein. Isse bharosha ho jayega ki sharir dwara Vitamin C, Pectine aur  Fiber puri tarah se avshoshit kar liya gya hain. Saath hi khana khane ke beech mein phal khane se  sharir mein cholesterol ka level bhi kam hoga. 



• Khana khane ke turant  baad  agar  phal khaye jaye  toh sharir dwara fructose  ko avshoshit karne ki kshamta par  asar  padta hain. Baaki ke pachan tantra  par fructose  organic acid  banane lagta  hain. Jisse  diarrhoea aur gas banti  hain. Aise mein pet mein bache  phal ko pachane mein jyada waqt lagta hain. 



• Apne pet ko saaf rakhne ke liye khali pet phal khana chahiye. Phal mein  jitne bhi vitamins aur minerals hote hain veh khali pet mein acchi tarah se  sama jate hain. 



 • Mausam ke anusaar hi hamesha phalo ka sewan kare. Agar aap aisa nahi karte hain toh aapko baasi aur store kiye huye phal milenge jinhe safe rakhne  ke liye preservatives milaye hote  hain. 



• Exercise  se pahle aapko rojana phal khane chahiye. Exercise shuru karne  se  pahle phal khane se sharir mein  energy level  barkarar rahta hain. Saath hi sharir ko phal dwara glucose mil jata  hain.
