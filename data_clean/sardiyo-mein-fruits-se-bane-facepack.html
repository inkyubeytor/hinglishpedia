




Sardi ke mausam mein skin ko khas dekhbhal ki jaroorat padti hain. Kyonki skin sabse jyada dry isi mausam mein hoti hain. Aur is wajah se cream aur moisturiser ka jyada upyog  hone lagta hain. Lekin aap inki jagah fruit face pack try kare. Kitchen mein mauzood fruits aapki skin ko sardi ke rookhepan se bacha sakte hain. Jante hain kuch aise hi fruits face-pack ke bare  mein :-


• Kela best hain dry skin ke liye :- Dry skin walo ke liye kele ka mask best option hain. Skin pores ko open karne  aur skin ko tight karne mein yeh mask kaam mein aata hain. Iske liye kele  ko acche se mash karle aur phir usme 2 chammach Shahad mila le. Phir paste ko chehre par lagaye aur 15 minutes tak ke liye chhod de. Phir paani aur doodh ke mixture  se  chehre ko dhoye.

• Papita kam karega moohanse :- Sardiyo mein papita skin ko dryness se bachane mein madad karta  hain. Papite ko mash karke chehre par  seedha laga  sakti hain. Agar accha face mask chahiye toh Papite ko mash karke usme  2 chammach Pineapple juice, 1 chammach glycerine aur ek chammach milk powder dale. Phir is mixture ko chehre par 20 minutes tak laga kar rakhe. Phir paani se chehra  dho le. Sardiyo mein jinhe moohase ki problem hoti hain, unhe yeh mask jaroor try karna chahiye.

• Seb dega glowing skin :- Natural Vitamins se bharpoor Apple mein astringent ki quantity kafi jyada hoti hain, Jisse skin hydrate rahti hain. Isliye seb ka face pack glowing skin ke liye behtar hain. Iske liye seb ko pahle ubaal le, phir usay mash karle, usme shahad ki kuch boonde mila le. Usay chehre par lagaye aur 10 minutes tak ke liye khula chhod de. Phir paani se chehra  dho le. Aisa karne se skin soft ho jayegi.

• Strawberry hain natural scrub :-  Chehre ko scrub karne ke liye strawberry ka mask taiyaar kar sakti hain. Isme natural astringent  hota  hain, jo skin ke liye behtar hain. Iske liye sabse pahle strawberry ko acchi tarah se  pees le. Phir usme  dahi mila le.  Is mixture  ko  chehre  par lagaye aur 15 minutes tak chhod de. Iske baad gungune paani se chehre ko dho le. Sardiyo mein aapke chehre ko moisturiser isse  mil jayegi.

• Orange se  kare body ko scrub :- Orange khane  ke saath-saath skin par lagane ke liye bhi bahut  faydemand hain. Agar aapke paas jyada waqt nahi hain toh nahane se  pahle santre  ke chhilke ko skin par laga sakti hain.  Agar aapke paas samay hain toh santre  ke chhilko ko dhoop mein sookha le aur  phir usay pees le. Phir oos powder mein doodh aur shahad mila kar chehre par lagaye. Aur phir paani se  dho le. Natural scrub ka kaam yeh paste karega.

• Anaar se  milegi natural oiling :- Winter body scrub ke liye Anaar se behtar kuch nahi. Iske liye anaar ke daane  nikaal kar, usay acchi tarah se pees le. Phir usme  badam ka powder  mix kare. Phir usme dry milk powder milaye. Jo mixture taiyaar hoga, usay body par halke haatho se maley. Phir katori  mein doodh lekar usse  veh mixture  ko utaare. Akhir  mein  gungune  paani se  body ko dho le. Puri body ko natural  oiling mil jayegi. 



