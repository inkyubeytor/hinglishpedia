





Hum aksar Air conditioner ke baare mein sochte hain ki jitna zyada star hoga, utna hi zyada yeh bijali ki bachat karega. Lekin aaj ki post padh kar aap shocked rah jayenge.

Aaj kal gharo mein AC ka istemal hota hain, Jab bhi aap apne office ya home mein Air conditioner lagwate hain to is baat ka khyaal rakhte hain ki yeh electricity ka consumption kitna karega? Isliye aap zyada se zyada star wala AC khareedne ki koshish karte hain.

A.C. khareedte samay sabse zyada is baat ka dhyaan rakha jata hain ki A.C. mein kitne star ka sticker laga hua hain. 5 star wale A.C. ko sabse accha aur bijali ki bachat karne wala bataya jata hain. Lekin, Center for Science & Environment Yani CSE ne challenge kiya hain ki 5 star AC ke naam par consumers se dokha ho raha hain. 5 Star ka AC garmi ke dino mein 1 Star AC ki tarah kaam karta hain. Bijali bachata nahi balki bijali 28% zyada kharch karta hain.

AC khareedte waqt aapne AC par lage sticker par gaur kiya hi hoga. AC par lage star sticker mein jitne star color kiye gye hote hain, vahi AC ki star rating hoti hain. Matlab ki jitne  star zyada honge, electricity saving utni zyada hogi. Lekin kanhi yeh star sticker AC ko bechne ke liye aur aapko ullu banane ke liye to nahi na lagaye gye hote hain?

CSE ki report ke mutabik 5 star AC se electricity saving karne ka daawaa darasal ek dokha hain. Bijali ki bachat to hoti nahi, ulte bijali ki khapat aur zyada hoti hain. Paise bhi aapko jyada kharch karne padte hain.

CSE ki report ke according garmi mein jaise hi temperature 40 degree hota hain, aapka 5 star AC 2 star ki tarah kaam karne lagta hain. Temperature agar 45 degree pahuch jaye tab yeh 1 star ban jata hain. Yani ki zyada bijali khane lagta hain. Jyada bijali khana matlab jyada bijali ka bill badhana.

CSE ki report ke mutabik 5 star A.C. khareedne mein jyada paise lagte hain. 5 Star AC zyada garmi mein thandak kam deta hain. Kam thandak dene ke saath saath electricity bhi jyada consume karta hain aur aapka bijali ka bill badhaata hain.

Star rating dene ka kaam Bureau of energy efficiency karti hain. 5 Star AC 20-22 percent electricity saving karne ka daawaa karte hain. Lekin hakikat mein zyada garmi hone par 28% jyada bijali kharch karte hain. Room ko cool karne ki capacity 30% kam ho jati hain. 1.5 ton wala AC 1 Ton wale A.C. ki tarah kaam karta hain.

CSE ne Voltas, LG aur Godrej ke 3 models ko lekar 5 star AC par report taiyaar ki hain. Market mein 50% AC inhi teeno companies ki zyada bikte hain. CSE ki report ke baad Companies ki yeh jimmevaari banti hain, veh apne customers ko satisfy karne ke saath yeh saabit kare ki 5 star A.C, 5 star hi hota hain na ki one star. 
