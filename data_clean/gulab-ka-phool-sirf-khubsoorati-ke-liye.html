




Gulab ek bahuvarshiya, Jhadidaar, Katila, phoolo wala paudha hain. Jisme bahut hi khusboodaar phool lagte hain. Iski 100 se adhik prajatiya hain jinme se jyadatar Asian mool ki hain. Jabki kuch jatiyo ka mool Europe, North America aur Northern-West Africa bhi hain. Gulab ke phool ko komalta aur sunderta  ka pratik mana jata hain. Lekin yeh khubsoorat phool hi nahi hain, balki kai tarah ke aushdhiya guno se bharpoor hain. Gulab ki sungandh hi nahi iske gun bhi utne hi acche hain. Is phool mein rogo ke upchar karne  ki kshamta  hain. Aaj hum aapko batane ja rahe hain Gulab ke phool ke aise gharelu nuskhe aur  upay ke bare  mein jinse aap anjaan thay. 




1. Gulkand mein acchi matra mein Anti-Oxidants  hote  hain jo sharir ki rog-pratirodhak shakti ko badhate hain. Tavcha ke  liye  bhi yeh behad faydemand hain. Iske  Anti-Bacterial gun skin ki problems ko mitate  hain. 

2. Gulab ki phool ki pankhudiyo ko khane se masoode aur daant majboot hote  hain. Mooh ki badboo door hoti hain aur Payria rog se bhi nijat mil jati hain. 

3. Arjun ki chhal aur desi gulab ko ek saath milakar paani mein ubaal le. Yeh kadha peene se dil ki bimariya khatm hoti hain. Dil ki bimariya badh rahi ho toh  Sookhi pankhudiya ubaal kar piye.

4. Neend na aati ho ya tanav rahta ho toh seer ke paas gulab rakh kar soye, Anindra ki samsya door ho jayegi. 

5. Gulab ki pattiyo ko glycerine  daal kar pees  le. Is mishran ko hontho  par lagaye. Isse honth  gulabi aur chikne ho jate  hain. 

6. Aankho ki garmi ke karan jalan ho ya dhool mitti se aankho mein takhleef ho toh gulab jal se aankho ko dhone se  aaram milta hain. Ratondhi naam ke aankho ki bimari mein gulab jal achuk dawa ka kaam karta hain. 

7. Choti-choti funsia ho rahi ho toh gulkand ka sewan kare, funsiya khatm ho jayengi. Chote baccho ke pet mein  keedhe  hone  par baividing   ka churan gulkand mein mila kar ek-ek chammach subah-shaam 15 dino tak le. Pet  ke keedhe khatm  ho jayenge. 

8. Aanto mein ghaav ho toh 100 gram mulethi, 50 gram saunf, 50 gram gulab ki sookhi pankhudiya teeno ko mila kar pees le. Rojana is churan ki 10 gram matra mein sewan kare. 

9. Gulkand  mein  Vitamin C, E aur B acchi matra mein paye jate hain. Khana khane  ke baad gulkand khane  se hajme  se  judi  sabhi  problems  door hoti hain. 

10. Gulab  mein Vitamin C bahut hi acchi matra mein paya jata hain. Gulkand rojana khane se haddiya majboot ho jati hain. Rojana ek gulab khane se  T.B. ke rogi ko bahut jaldi  aaram milta hain. 

11. Gulab se  bane gulqand mein gulab ka ark hota hain. Jo sharir  ko thandak pahuchata hain. Yeh  sharir ko de-hydration se  bachata hain aur taro-taza rakhta  hain. Pet ko bhi thandak pahuchata hain. Gulkand energy  dene wala ek sheetal tonic hain, jo thakaan, aalasya, maanspeshiyo ke dard aur jalan aadi  ki samsyaon ko door karta  hain. 

12. Bhojan ke baad Paan mein Gulkand  dalwa kar khana chahiye. Isse  saans ki durgandh bhi door ho jati hain aur khana bhi hajam ho jata hain. 

13. Gulab ki pankhoodiyo ko sukha kar churan bana le. Is churan  ko  chechak ke  rogi ke  bistar par dalne se  usay thandak aur aaram milta hain.  

14. Gulab  ko pees kar lep bana kar  seer par lagane se seer dard gayab ho jata hain.

Aaiye Gulab ke gharelu nuskhe aur upay ka video dekhte hain. 






