





लौंग भारतीय घरों में भोजन पकाने के लिए इस्तेमाल होने वाला एक महत्वपूर्ण मसाला हैं। लेकिन क्या आपको पता हैं की लौंग सिर्फ मसाला ही नहीं हैं, बल्कि यह किसी औषिधि की तरह ही हैं। आइये लौंग के फायदे, घरेलु नुस्खे और उपाय के बारे में जानते हैं। लौंग चरपरी, कड़वी और तासीर में ठंडी होती हैं। लौंग का दांतों की समस्याओं, खांसी, गैस, नेत्र रोग, उल्टी, भोजन में अरूचि, ज्यादा प्यास लगने जैसी समस्याओं को दूर करने में उपयोगी हैं। आइये जानते हैं लौंग खाने के फायदे क्या-क्या हैं? Home remedies & Benefits of Cloves in Hindi.


लौंग के घरेलु नुस्खे, उपाय और फायदे :- 

■ गठिया की बीमारी में फायदेमंद 

लौंग का तेल सिरदर्द, गठिया आदि में फायदेमंद होता हैं। इसके अलावा दांतों में कैविटी होने पर रुई के फाहे पर लौंग का तेल लगा कर दांतों में लगाने से दांतों के दर्द से आराम मिलता हैं।

■ खांसी में आराम दिलाये 

सिरदर्द, सर्दी-जुकाम और खांसी आदि होने पर लौंग, तुलसी के पत्ते और अदरक वाली चाय पीने से लाभ मिलता हैं। लवंग को मूंह में रख कर चूसने से खांसी आना कम हो जाता हैं।

■ प्रेगनेंसी में 

लौंग को मिश्री के साथ पीस कर चाटने से प्रेगनेंसी में होने वाली उल्टियाँ, जी घबराना और भोजन में अरूचि आदि दूर हो जाती हैं। 



■ पाचन के लिए 

खाना खाने के बाद 2 लौंग मूंह में रख कर चूसने से पेट का तनाव कम होता हैं। आँतों में भोजन के पाचन की गति बढ़ने लगती हैं। इससे अफारा, डकारे और गैस बनने की समस्या से छुटकारा मिलता हैं।

■ मूंह की बदबू दूर करे 

लौंग को खाने से साँसों से आने वाली बदबू दूर हो जाती हैं। लौंग को चबा कर खाने से दांतों की बीमारियाँ जैसे की पायरिया आदि से छुटकारा मिलता हैं।


लौंग को इस्तेमाल करने का तरीका :- 

लौंग का इस्तेमाल पेस्ट, मंजन, गोलियां, चूर्ण और चटनी आदि के रूप में किया जाता हैं। इसके अलावा पुलाव, मिठा भात, खिचड़ी, कढ़ी, मठरी, गट्टे की सब्जी जैसे पकवानों में भी स्वाद और महक बढ़ाने के लिए लौंग का इस्तेमाल किया जाता हैं। कई लोग तो पान में भी लौंग डाल कर खाते हैं। मूंह के कील-मुहांसे दूर करने के लिए लौंग को साफ़ पानी के साथ घीस कर, इसका लेप चेहरे पर लगाये। इससे कील-मुहांसे दूर हो जाते हैं। आप लौंग को भोजन में मसाले के रूप में खाए या फिर इसे सीधा ही खाए, दोनों ही तरह से यह आपके लिए फायदेमंद होगा। 



