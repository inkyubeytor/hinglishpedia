





Doctors ka manna hain ki prevention is better than treatment Yani ki ilaaj karwane se behtar hain ki hum saavdhani barte. Isliye aaj hum aapko kuch aise asaan tips batane ja rahe hain jinhe apna kar aap bimariyo se bache rahte hain. In tips ko follow karke aap hamesha healthy bane rah sakte hain.



Bimari se bachne ke tips aur upay :- 



Diet ka dhyaan rakhe 



Good health ke liye jaroori hain ki aap nutrients se bharpoor food ko khaye. Is baat ka khyaal rakhe ki aapki diet mein meetha, namak aur fat sahi quantity mein ho. Aapko  jaroorat se jyada khana khane se bhi bachna chahiye. Apni diet mein variety of food shamil kare, Isme aap different-different types ke vegetables & fruits ko shamil kare. Bread, Anaaz, noodles aur rice jaisi cheezo ko khareedte samay unke packet par di gyi jaankari ko jaroor padhe. 



Regular exercise kijiye 



Aapki age chahe kuch bhi ho aapko regularly exercise jaroor karna chahiye. Isse aapko acchi neend aati hain. Aapko chalne-phirne mein bhi koi problem nahi aayegi. Aap mote nahi honge. Experts ka manana yeh hain ki youth aur children ko daily exercise karni chahiye. 




Acchi neend lijiye 



Sabhi log apni jaroorat ke mutabik hi sote hain. New born baby daily 16 se 18 hours ki neend leta hain. 1 to 3 year old child 14 hours sota hain to 3 se 4 saal ke bacche 11 se 12 ghante tak sote hain. School going child ko minimum 10 hours ki neend jaroori hain.  Teen Age wale baccho ko 9 se 10 ghante sona chahiye aur Young & Adult people ko 7 se 8 ghante tak sona chahiye. Neend puri lene se youth aur children sabhi ka mentally aur physically development hota hain. Heart disease hone ka  khatra kafi kam ho jata hain. Iske alawa acchi neend lene se aap kai saari bimariya hone se bache rahte hain. 





Use Clean Water 





Is baat ka khyaal rakhe ki peene ka paani saaf hona chahiye, iske alawa aap is paani se phal aur sabziyon , Bartano ko saaf karte hain vah paani bhi saaf hona chahiye. Agar aapko lagta hain ki aapka Muncipal Corporation ganda paani aapko supply kar raha hain to oos paani ko istemal karne se pahle ubaal lijiye aur usme dawaai daalkar usay saaf kar lijiye. Jab aap paani ko saaf kare to aap chlorine ya dusri kisi medicine ka aap istemal kar sakte hain, lekin isey sahi matraa mein hi paani mein daaliye. Iske alawa aap apne ghar mein Water Purifier bhi lagwa sakte hain. Isse aapko clean aur healthy water peene ko milta hain. Time to time water purifier machine ko check up karwaate rahe, kyonki iske filter kharaab ho jate hain, Jisse paani ki safaai sahi tarah se nahi ho paati hain. Water Purifier ka Paani aapko healthy rahne mein madad karta hain. 




Saaf-safai ka dhyaan rakhe 



Bimari se bachne ke liye aur usay phailne se rokne ke liye sabse best tip hain ki aap apne haatho ko dho kar rakhe. Gande haatho par bacteria hote hain aur jab hum gande haatho se naak ko pochhate hain ya aankhon ko malte hain to sardi-jukaam aur flu jaisi bimariyan hame asaani se ho jati hain. Aisi bimariyon se bachne ka tarika hain ki samay-samay par haatho ko dhote rahe. Khana khane se pahle aur khana pakane se pahle apne haatho ko acche antiseptic saabun ya handwash se jaroor dhona chahiye. Kachre ko sahi jagah par rakhna chahiye. Aapke aas-paas ki gandagi ko saaf kare. 





Avoid Smoking & Drinking 




Healthy rahne ke liye sabse jaroori hain ki aap Kisi bhi Tobacco products ka istemal na kare. Nahi hi aap Alcohol ka sewan kare. Sharab peene se aapka liver kharab ho sakta hain. Iske alawa Tambakoo aur Bidi, Cigarette peene se aapko cancer hone ka khatra rahta hain.  Bimariyon se bachne ke liye kisi bhi nasheeli cheezo ka istemal na kare. 





Hamesha khush rahne ki koshish kare 



Ek healthy life jeene ke liye aapka mentally roop se strong hona bahut hi jaroori hain. Isliye aapko hamesha khush rahne ki koshish karni chahiye. Kyonki Jo insaan dukh mein bhi khush rah sakta hain, usay duniya ki koi taakat haraa nahi sakti hain.  Bimariyon se bachne ke liye aapko tension free life jeena chahiye. Kyonki kai bimariya hone ki wajah tension bhi hota hain. Isliye tension ko door karne ki koshish kare aur laughter therapy ka istemal kare. Apni manpasand movie dekhe, apne friends se baat kare, kanhi ghoom kar aaye. In sabhi cheezo ko karne se aap tension se rahat pa sakte hain. 



