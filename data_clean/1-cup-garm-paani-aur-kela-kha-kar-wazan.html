





World mein Banana Diet bahut hi tezi ke sath apnayi jane lagi hain. Yeh banana diet sabse pahle Japan mein shuru huyi thi to Japan mein iska craze dekhne ko milta hain, Is banana diet ki wajah se Japan mein Kelo ki kami dekhne ko mil rahi hain. Kya aap janna chahte hain ki Banana diet yani ki Kele ki diet aakhir kya cheez hain? Kyo log Banana diet ko pasand kar rahe hain aur iske kya fayde hain?  

Breakfast mein paka hua kela jo thoda hara ho, Usme carbohydrate aur starch ki matra jyada hoti hain. Ise subah khane se pet lambe waqt tak bhara hua mahsoos hota hain. 

Agar aap wazan kam karna chahte hain to Subah breakfast mein 1 Kela aur 1 glass garm paani piye. Kai studies ne subah ke time kele ko is tarah se khane ko bahut hi accha tarika bataya hain. 

Aisa isliye hota hain ki kyonki kela Metabolism ko badhawa dene ke saath digestion ko bhi badhaata hain. Dusri cheez yeh hain ki Kele mein starch hota hain jo glycemic index mein kam hota hain. Subah kela khane se aap body ka fat burn kar sakte hain. 

Iske alawa Kela body ko carbohydrate ko sokhne se bhi rokta hain. Kele ko agar garm paani ke saath mila kar khaya jaye to body ke weight kam kiya ja sakta hain. Garm paani peene se vaise bhi sharir ko dhero fayde hote hain. Yeh sharir ko oxygen ki supply karta hain aur paani ki kami ko bhi door karta hain. 





Kya hain iski history ? 

Banana diet ko Japan ki pharmacist, Sumiko Watanabe ne apne husband ki madad ke liye invent kiya tha. Sumiko apne pati ke badhe huye wazan ko dekh kar preshan rahne lagi. Sumiko ka husband bhi apna badhaa hua weight kam karna chahta tha. Isliye unhone ne har subah ek kela aur 1 cup garm paani peena aur dinner raat ke 8 baje se pahle karne ka experiment kiya. Sumiko ke husband ko herbal medicine aur health se related subject par acchi knowledge thi. 

Iske baad kuch hi dino mein yeh banana diet puri social media par bahut hi tezi ke saath viral ho gyi aur ise healthy breakfast ka darja bhi mil gya. Yeh diet oon logo mein bahut hi popular ho gyi jo wajan kam karna chahte thay. 

Is diet hain yeh hain rules :- 

Har diet ke kuch apne rules hote hain aur diet se accha effect paane ke liye oon rules ko follow karna bahut hi jaroori hota hain. Aaiye jante hain Banana diet ke rules. 

1. Banana diet  ke dauran garm paani peena chahiye. Aap chai, coffee, soda aadi bhi le sakte hain, lekin best result paane ke liye in cheezo ko peena chhod de, isse aapko jaldi natize milne lagenge. 

2. Raat ko sone se 4 ghante pahle khana kha le, matlab ho sake to 8 baje ke pahle khana khaye aur sharab aadi ka sewan to bilkul bhi na kare. 

3. Subah aap kela khaye lekin bahut jyada kela na khaye. Hamesha hare rang ka paka hua kela khaye jo bilkul fresh ho. Lunch aur dinner ke time aap kuch bhi kha sakte hain. 

