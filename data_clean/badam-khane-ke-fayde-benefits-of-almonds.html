




नियमित रूप से बादाम का सेवन करने से आयु लम्बी लम्बी होती है। यानी की बादाम खाने वाले लोग ज्यादा उम्र तक जिन्दा रहते हैं। यह बात एक रिसर्च से पता चली हैं, जिसके अनुसार रोजाना बादाम खाने वाले लोगो में जल्दी मौत आने का ख़तरा अन्य लोगो के मुकाबले 20% तक कम हो जाता हैं। ऐसे में बादाम खाने के फायदे बहुत हैं, आइये जानते हैं हमें बादाम क्यों खाना चाहिए और इससे सेहत को क्या-क्या लाभ प्राप्त होते हैं। Benefits of Almond in Hindi. 

बादाम खाने के फायदे :- 

■ प्रोटीन का भंडार

बादाम में प्रोटीन ज्यादा मात्रा में होते हैं। इसके ¼ कप में 7.62 ग्राम प्रोटीन पाया जाता हैं। जबकि एक अंडे में सिर्फ 5.54 ग्राम ही गुणवत्ता वाला प्रोटीन होता हैं। जो जरूरी एमिनो एसिड में से तीसरा सबसे जरूरी एमिनो एसिड हैं। 


■ कोलेस्ट्रॉल कम करे 

बादाम के सेवन से LDL यानि ख़राब कोलेस्ट्रॉल को कम करने में मदद मिलती हैं। इसमें मोनोअनसैचुरेटेड फैट होता हैं जो ह्रदय रोगों से रक्षा करता हैं। बादाम में विटामिन ई और एंटीऑक्सीडेंट पाए जाते हैं जो Bad cholesterol लेवल को कम करके दिल की बिमारियों से बचाने में सहायक होते हैं। 

■ बादाम को छिलके समेत भी खाया जा सकता हैं 

ज्यादातर लोगो की यह धारणा हैं की बादाम को रातभर पानी में भिगो कर इसके छिलके उतार कर ही सुबह के समय खाली पेट इसे खाना चाहिए। हाँ यह बात सच हैं की बादाम को ऐसे ही खाना चाहिए, इससे सेहत को ज्यादा लाभ होते हैं। लेकिन नयी रिसर्च से यह पता चला हैं की बादाम को छिलके के सहित भी खाया जा सकता हैं। बादाम को छिलके के साथ खाने से शरीर की रोग-प्रतिरोधक क्षमता बढ़ती हैं। अगर आप बादाम को रोजाना खाते हैं तो दिन भर ताजगी और एनर्जी का अहसास होता हैं। 


■ कम कैलोरी होती है 

अमेरिका में एक नयी रिसर्च में प्रकाशित हुआ हैं की पहले के मुकाबले अब जो बादाम आ रहे हैं, उनमे 20% कैलोरी कम पाई जाती हैं। बादाम में पोषण तत्व भरपूर मात्रा होने के बावजूद यह दुसरे प्रोटीन स्रोतों के मुकाबले इसमें कैलोरी कम होती हैं। 


■ इन्फेक्शन से बचाता हैं 


बादाम खाने से शरीर को वायरल इन्फेक्शन जैसे की सर्दी-जुकाम, फ्लू आदि से बचाने में मदद मिलती हैं। एक खोज से यह पता चला हैं की बादाम के छिलके में नेचुरल रूप से ऐसे केमिकल पाए जाते हैं जो बॉडी की इम्युनिटी को बढ़ाते हैं। बादाम के छिलके से वाइट ब्लड सेल्स में वृद्धि होती हैं। 


■ ब्लड शुगर लेवल कम करे 


यह खून में मौजूद शुगर लेवल को कम करने में मदद करता हैं। क्लिनिकल रिसर्च यह बताते है की बादाम के सेवन से बढ़े हुए ब्लड शुगर लेवल को कम करने में आसानी होती हैं। इसलिए बादाम खाने से डायबिटीज और दिल की बिमारियों के इलाज में सहायता मिलती हैं। डायबिटीज के मरीज़ रोजाना 2 से 3 बादाम खा सकते हैं। 


■ दिमाग के लिए फायदेमंद 


बादाम में ऐसे पोषक तत्व पाए जाते हैं जो दिमाग के लिए फायदेमंद होते हैं। बादाम खाने से याददास्त अच्छी बनती हैं और ब्रेन शार्प भी बनता हैं। इसलिए बढ़ते हुए बच्चों को बादाम जरूर खिलाना चाहिए, ताकि उनकी ब्रेन मेमोरी तेज़ बन सके और वे पढ़ाई में बढ़िया प्रदर्शन कर सके। इसके अलावा बादाम में मोनोअनसैचुरेटेड फैट, पोटैशियम और प्रोटीन होता हैं। जो दिल के लिए लाभकारी हैं। इसमें मैग्नीशियम भी पाया जाता हैं जो हार्ट अटैक आने के खतरे को काफी कम कर देता हैं। बादाम दिल और दिमाग दोनों के लिए फायदेमंद आहार हैं। इसे ब्रेन फूड के नाम से भी जाना जाता हैं। 


■ वजन कम करे 


International journal of obesity and related metabolism में प्रकाशित एक रिसर्च में मोटापे से पीड़ित 65 लोगो को शामिल किया गया। जिसके नतीजों के अनुसार बादाम युक्त कम कैलोरी वाला भोजन करने से मोटापे को प्रभावी ढंग से कम करने में मदद मिलती हैं।  



