





वैसे तो हर व्यक्ति धन सम्पदा से परिपूर्ण होना चाहता हैं। आज के युग में बचत करनी बहुत ही ज्यादा जरूरी हैं, क्योंकि आप जितना मर्ज़ी पैसा कमा ले, अगर आपको पैसों की बचत नहीं करनी आती हैं, तो आप जीवन में कभी भी अमीर नहीं बन सकते हैं। क्या आपको मालूम हैं की छोटी-छोटी सेविंग्स के जरिये सही जगह पर इन्वेस्ट करके लखपति बना जा सकता हैं। 



ज्यादातर लोग पैसे को इनवेस्ट करने के सही तरीके के बारे में अनजान होते हैं। उन्हें यह समझ ही नहीं आता हैं की पैसे को कहाँ निवेश करना चाहिए, जिससे वह अमीर बन सके? आइये जानते हैं अपनी सेविंग्स को किन जगहों पर निवेश करना चाहिए, जिससे आपको ज्यादा फायदा होता हैं और आप एक दिन अमीर बन ही जाते हैं।  



इतनी सी बचत करके जुटा सकते हैं ढेर सारा पैसा 



अगर आप हर महीने 3200 रुपये की सेविंग करते हैं और इस राशि पर मान लीजिये आपको 10% ब्याज मिलता हो, तो आपके पास 30 साल के अंदर 72 लाख 94 हज़ार रुपये आ जायेंगे। 



इन चीजों को अच्छी तरह से समझने के बाद ही करे पैसा इनवेस्ट 
 



निवेश को विकल्प के अनुसार ही चुनना चाहिए, जैसे की मासिक जरूरते, आप की तनख्वाह, आपकी उम्र, रिस्क प्रोफाइल और इन्वेस्टमेंट के प्लान आदि। सबसे जरूरी यह होता है की आप कितना रिटर्न्स प्राप्त करना चाहते हैं। यह समझने के बाद आप फैसला करे की आपको शोर्ट टर्म में निवेश करना हैं या फिर लॉन्ग टर्म में इनवेस्ट करना हैं। 




बचत करने के लिए अलग सेविंग अकाउंट जरूर रखे 



कोशिश यह करे की बचत की राशि को सैलरी अकाउंट की बजाये, अन्य दुसरे अकाउंट में ही जमा हो। उस पैसे को आप अलग-अलग जगह पर इनवेस्ट कर सकते हैं, जैसे की आप उसे पोस्ट ऑफिस या बैंक में उपलब्ध विभिन्न प्रकार की सेविंग स्कीम में लगा सकते हैं। इसके अलावा आप अपनी बचत राशि को शेयर मार्किट, PPF, म्यूच्यूअल फण्ड, insurance और LIC में भी लगा सकते हैं, जिससे आपको बेहतर रिटर्न्स मिल सकती हैं। 


आइये जानते हैं निवेश करने के बेस्ट तरीके, जिससे आप अमीर बन सकते हैं :- 




1. म्यूच्यूअल फण्ड (Mutual Fund)  में इनवेस्ट करे 



यह systematically Plan हैं। जिसमे Investor डायरेक्ट शेयर मार्किट पर पैसा नहीं लगाता हैं, बल्कि वह फण्ड मैनेजर के जरिये शेयर मार्किट पर पैसा लगाता हैं। इसमें आप हर महीने अपनी सेविंग के हिसाब से निवेश कर सकते हैं। हर साल आपको 12% से 15% तक रिटर्न मिल सकती हैं। लेकिन इसमें थोड़ा सा रिस्क होता हैं, क्योंकि यह मार्किट पर निर्भर होता हैं। लेकिन फिर भी यह शेयर मार्किट से ज्यादा सुरक्षित है, क्योंकि आपका पैसा किसी एक कम्पनी पर नहीं लगाया जाता हैं, बल्कि यह कई सारी कंपनियों पर लगा दिया जाता है, जिससे कुछ कम्पनी अगर घाटे में चल रही हो तो वहीँ उनमें से कुछ कंपनियां आपको लाभ देती हैं। 






जिससे आपके पैसे बर्बाद होने का जोखिम डायरेक्ट शेयर मार्किट में निवेश करने के मुकाबले कम हो जाता हैं। यानी की म्यूच्यूअल फण्ड सही हैं। म्यूच्यूअल फंड में आप एक साथ बड़ी अमाउंट भी निवेश कर सकते हैं, और अगर आपके पास इतने ज्यादा पैसे नहीं हैं तो आप थोड़ा थोड़ा करके हर महीने SIP भी कर सकते है, मतलब हर महीने अपनी बचत के अनुसार थोड़ा थोड़ा निवेश कर सकते हैं, जिससे आपको इनवेस्ट करने में आसानी होती हैं। ज्यादातर निवेशकों का मानना हैं की म्यूच्यूअल फण्ड अमीर बनने का बेस्ट तरीका हैं। 



2. प्रॉपर्टी में इनवेस्ट करे 



रियल एस्टेट, मनी इनवेस्ट करने का बढ़िया विकल्प हैं। लेकिन प्रॉपर्टी में निवेश करने से पहले वर्तमान स्तिथि को देख लेना चाहिए। कोशिश यह करे की बहुत ज्यादा महंगी प्रॉपर्टी पर निवेश न करे। क्योंकि कभी कभी बाज़ार में गिरावट आने से घाटा हो सकता हैं। इसके साथ ही अगर आप Equity में रुपये लगा सकते हैं, तो वह 2 से 3 साल में अच्छा रिटर्न दे सकता हैं। और इन रुपयों को आप रियल एस्टेट में शिफ्ट कर देना बढ़िया डिसिशन हैं। 



3. PPF अकाउंट में निवेश करे 



अगर आप बिजनेसमैन हैं या फिर सैलरी पर्सन हैं, या फिर आप अपना स्वयं रोजगार के जरिये अपनी आजीविका चला रहे हैं तो अपनी कमाई का लगभग 25% लॉन्ग टर्म में इनवेस्ट करे। लॉन्ग टर्म में आप पब्लिक प्रोविडेंट फंड यानि PPF में निवेश कर सकते हैं। PPF सकीम के तहत आपको सालाना 8% तक रिटर्न मिलती हैं। आप P.P.F.  का अकाउंट किसी भी राष्ट्रीय बैंक या पोस्ट ऑफिस में खुलवा सकते हैं। इसमें आपको 15 साल तक ही पैसे जमा करवाने पड़ते हैं। 



आप हर साल इसमें minimum 500 रुपये जमा कर सकते हैं और एक साल के अंदर ज्यादा से ज्यादा 1.5 लाख रूपये जमा करवा सकते हैं। आपकी जानकारी के लिए बता दे की एक व्यक्ति पुरे देश में सिर्फ एक ही PPF खाता खुलवा सकता हैं। PPF में निवेश की जाने वाली राशि इनकम टैक्स में पुरी तरह टैक्स फ्री होती हैं, और आपको इससे इनकम टैक्स में छूट भी मिलती हैं। यानी की PPF में निवेश करके आप इनकम टैक्स भी बचा सकते हैं। अगर आप अमीर बनना चाहते हैं तो PPF अकाउंट जरूर खुलवाये। 




जरूर पढ़े :- PPF अकाउंट खुलवाने के फायदे और इसकी जानकारी। 



4. सोने में निवेश करे 



गोल्ड और सिल्वर में निवेश करना समय के हिसाब से बेहतर ही परिणाम देता आया हैं। लॉन्ग टर्म के इन्वेस्टमेंट की बात करे तो सोने-चांदी में निवेश करना अच्छा उपाय हैं। वैसे आपको चांदी से ज्यादा सोने में निवेश करना चाहिये। आप अपनी बचत का 15% से 25% हिस्सा गोल्ड में इनवेस्ट कर सकते हैं। लेकिन सोने-चांदी के गहने बनवाने की बजाये, इसके सिक्के आदि में निवेश करना उचित रहेगा। 






5. LIC में निवेश करे 



LIC में कई सारी स्कीम हैं। इसमें बीमारी, एक्सीडेंट, लोन सुविधा कवर होने के साथ साथ maturity के बाद अच्छी खासी रकम मिल जाती हैं। LIC में 5% से लेकर 7% तक रिटर्न मिलती हैं। इसमें आप अपना बिमा करवा कर अपनी फैमिली को आर्थिक रूप से सुरक्षित रख सकते हैं। परिवार पर दबाव नहीं पड़ता हैं। बच्चों की स्टडी, बीमारी, मैरिज जैसे काम होने पर धन राशि निकाल सकते हैं। LIC में अपना बिमा जरूर करवाए और किसी भी LIC स्कीम में जरूर इनवेस्ट करे। जिससे आपको ठीक-ठाक return तो मिलेगा ही, साथ ही इससे आप अपने परिवार के प्रति टेंशन फ्री हो जायेंगे की मतलब की किसी भी दुर्घटना आदि जैसी विपत्तियों में परिवार को आर्थिक सुरक्षा मिल जाती हैं। 




6. Fixed Deposit (FD)  और  Recurring Deposit (RD)  में इनवेस्ट करे 




वैसे तो ज्यादातर लोगो को फिक्स्ड डिपाजिट (FD) के बारे में पता ही होगा। लेकिन सारा पैसा fixed डिपाजिट में न लगाये। क्योंकि जब अचानक से जरूरत पड़ने पर आप FD को तोड़ते हैं तो ब्याज कम मिलता हैं। साथ ही कभी कभी बैंक penality के रूप में कुछ रकम भी काट लेते हैं। वैसे Fixed Deposit  में निवेश किया जा सकता हैं। अब बात करते हैं Recurring Deposit (RD)  के बारे में, यह वह अकाउंट हैं, जिसमे ब्याज फिक्स्ड डिपाजिट के जितना ही मिलता हैं, लेकिन इसमें आप फिक्स्ड डिपाजिट की तरह एक बार में ही पैसा नहीं लगाते हैं, बल्कि हर महीने एक निश्चित अमाउंट किसी ख़ास अवधि तक जमा करवाते रहते हैं। RD  में आप हर महीने एक निश्चित रकम (अपनी सेविंग के अनुसार) जमा करवाते रहते हैं। 



RD  के अलावा  VRD (Variable Recurring Deposit)  जिसे Flexible Recurring Deposit  कहा जाता हैं वहा भी निवेश किया जा सकता हैं। VRD  भी RD की तरह FD के जितना ही रिटर्न देता है, बस अन्तर इतना हैं की RD अकाउंट में आपको एक निश्चित राशी हर महीने जमा करवानी पड़ती है, बल्कि VRD में आप हर महीने अलग-अलग राशि अपनी मर्ज़ी के अनुसार जमा करवा सकते हैं। 



7. ऑटो-स्वीप अकाउंट 



ऑटो-स्वीप अकाउंट के तहत आप अच्छा return प्राप्त कर सकते हैं। होता यह हैं की आपको अपने सेविंग अकाउंट (Bank account) के साथ ऑटो-स्वीप अकाउंट खुलवाना पड़ता हैं। ऑटो-स्वीप अकाउंट में सेविंग अकाउंट से ज्यादा ब्याज मिलता हैं। इसमें आपको कुछ खास नहीं करना पड़ता हैं, और तो और आपको इसमें हर महीने पैसे भी जमा नहीं करवाने पड़ते हैं। मतलब की यह एक ऐसा अकाउंट हैं जो FD और Saving account का मिश्रण हैं। इसमें सेविंग अकाउंट में पड़ा एक्स्ट्रा पैसा अपने आप FD में तब्दील हो जाता हैं और maturity होने के बाद या जरूरत पड़ने पर वह पैसा वापिस आपके बचत खाते में आ जाता हैं। 


जरूर पढ़े :- ऑटो-स्वीप अकाउंट के बारे में पुरी जानकारी। 



8. शेयर मार्किट 




शेयर मार्किट इनवेस्ट करने के लिए हाई रिस्क और हाई रिटर्न वाला सेक्टर हैं। इसमें कई सारी कंपनियां हैं जो निवेश के लिए सुरक्षित मानी जाती हैं। जैसे की बैंकिंग सेक्टर, पॉवर सेक्टर, आईटी सेक्टर, ऑटो सेक्टर आदि। बैंकिंग में SBI, HDFD, ICICI, IDBI  आदि अच्छे शेयर्स में गिने जाते हैं। पॉवर सेक्टर में NTPC, आईटी में Infosys, Wipro, TCS,  मेटल में Hindalco, Tata Steel, Tisco,  ऑटो सेक्टर में Maruti,  टेक्सटाइल मे   Reliance Industries  आदि बेहतर विकल्प माने जाते हैं। शेयर मार्किट में एक तरफ अगर आपका पैसा दुगना हो सकता हैं, तो दूसरी ओर यह डूब भी सकता हैं। यह पुरी तरह से बाज़ार पर निर्भर होता हैं और इसे हाई रिस्क सेक्टर माना गया हैं। आप इसमें तभी इनवेस्ट करे जब आपके पास एक्स्ट्रा पैसे हो, जिनके डूबने के बाद आपको कोई नुकसान महसूस न हो।







