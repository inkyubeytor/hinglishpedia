




आपके बचत खाते यानि सेविंग अकाउंट में जमा राशि पर मिलने वाला ब्याज काफी कम हैं। लेकिन आपको जानकर हैरानी होगी की ऑटो-स्वीप अकाउंट की मदद से आप के बचत खाते को फिक्स्ड डिपाजिट जितना इंटरेस्ट रेट प्राप्त किया जा सकता हैं। इसलिए आप अपनी सेविंग अकाउंट में ऑटो-स्वीप की सुविधा का लाभ जरूर उठाये। 

जैसा की आपको पता ही होगा की Fixed Deposit  का इंटरेस्ट रेट, सेविंग अकाउंट के ब्याज दर से काफी ज्यादा होता हैं। इस तरह अगर आप ऑटो-स्वीप प्रणाली का इस्तेमाल करते हैं तो आप अपने सेविंग अकाउंट से FD का फायदा उठा सकते हैं। 

ऑटो-स्वीप अकाउंट क्या हैं? 

ऑटो-स्वीप फैसिलिटी, सेविंग अकाउंट और फिक्स्ड डिपोजिट का मिश्रण हैं। इससे आपके बचत खाते में पड़ी हुई फ़ालतू राशी की अपने आप FD बन जाती हैं और पैसों की जरूरत पड़ने पर उस FD का पैसा अपने आप फिर से सेविंग अकाउंट में वापिस आ जाता हैं। 


ऐसे काम करता हैं प्रोसेस 

इस सुविधा का लाभ उठाने के लिए आपको अपने बैंक से तीन बातों का ज़िक्र करना पड़ता हैं। सबसे पहले आपको तय करना होता की आपके बचत खाते में अधिकतम राशि कितनी रहेगी, जिसे Threshold limit कहा जाता हैं। फिर वह राशि बतानी पड़ेगी, जितने की FD बनानी हैं। और आखिर में यह बताना हैं की FD कितने दिनों की बनानी हैं। 


यह सब जानकारी देने के बाद बाकी काम, बैंक का कंप्यूटर अपने-आप करने लगता हैं। जैसे की आपके सेविंग अकाउंट का बैलेंस Threshold Limit और FD के राशी से ऊपर जाता हैं, तो अपने आप FD बन जाती हैं। यह FD उतने दिनों तक बनती हैं, जितने दिनों तक आपने इसका निर्धारण किया था। 


इसे ऐसे समझे :- 

मान लीजिये अपने अपने सेविंग अकाउंट में Threshold लिमिट 10 हज़ार रुपये सेट की हैं। FD की राशि 5 हजार रुपये और FD की अवधि 6 महीने निर्धारित की हैं। मान लीजिये आपके खाते में 12,000 रुपये हैं, यह रकम Threshold limit से ज्यादा तो हैं, लेकिन इस बैलेंस पर कोई FD नहीं बनेगी। क्योंकि आपने FD की राशी 5 हज़ार रुपये तय की हैं। ऐसे में FD ऑटोमैटिक बनने के लिए आपके बचत खाते में 15000 रुपये होने जरूरी हैं। जिससे आपकी एक FD भी बन जाएगी और आपके खाते में 10000 रुपये भी जमा रहेंगे। 





मान लीजिये आपके खाते में सैलरी के रूप में 17,000 रुपये जमा हो गये, तो इस स्तिथि में आपके खाते में 12,000+17,000 = 29,000 रूपये हो जायेंगे। अब आपके सेविंग अकाउंट में ऑटो-स्वीप की सुविधा लागू हो जाएगी। ऐसी स्तिथि में आपके नाम पर 5-5 हज़ार की तीन FD बन जाएगी और आपके सेविंग अकाउंट में 14,000 (29000-15000=14000) रुपये रह जायेंगे। 


FD अपने आप टूट जाएगी 

अब मान लीजिये आपने एटीएम मशीन से 3 हजार रुपये निकाल लिए, अब आपके बचत खाते में रह जायेंगे 11,000 रुपये। फिर आपने 15,00 रुपये का भुगतान किसी को चेक देकर कर दिया। जिससे भुनाने के बाद आपके बचत खाते में 9500 रुपये ही रह गये। जो की आपकी Threshold लिमिट 10 हज़ार से कम हैं। ऐसे में आपका बैंक आपकी बनी बनाई 3 FD में एक FD अपने आप तोड़ लेगा। जिससे आपके बचत खाते में 14,500 रुपये हो जायेंगे। जबकि आपके नाम पर FD सिर्फ 2 ही रह जाएगी। 


अब अगर आपको कंही से 500 रूपए का चेक मिला और आपने उसे बैंक में जमा करवा दिया तो आपके बचत खाते में 15000 रुपये हो जायेंगे। अब दोबारा से बैंक आपकी एक 5000 रुपये की नयी FD अपने आप बना लेगा। अब आपके पास 3 FD बन जाएगी और आपके बचत खाते में 10000 रुपये जमा रहेंगे, तो इस प्रकार से आप अपनी बचत खाते से FD जितना फायदा उठा सकते हैं। 

ऐसे में अपने बैंक मेनेजर से ऑटो-स्वीप अकाउंट खुलवाने के बारे में बात करे और इस सुविधा का जमकर लाभ उठाये। 







