





Cholesterol hamari body ke liye ek jaroori compound hain. Jab tak yeh cholesterol control mein rahta hain, tab tak hamari body ke saare system sahi tarah se kaam karte hain. Jab iski quantity jaroorat se jyada ho jati hain toh yeh hamare khoon mein ghoomne lagta hain. Aisi situation mein yeh hamare liye dangerous saabit ho sakta hain. Kyonki yeh blood vessels ko block kar deta hain. Jisse aapko heart attack hone ke chances badh jate hain. To chaliye jante hain Cholesterol ko natural tarike se kaise control kiya ja sakta hain? Agar aap apni lifestyle mein kuch jaroori changes kar le to defiantly aap Cholesterol level ko control mein rakh sakte hain. 


Cholesterol level ko control karne ke tips :- 

• Omega-3 Fatty Acid wale food :- Omega-3 Fatty acid se bharpoor Food jaise ki Fish, Sunflower Seed, Nuts aur Badam aadi ka sewan kare. Yeh sabhi cheeze Bad cholesterol ko kam karti hain aur body mein Good cholesterol ko badhaati hain. 

• Exercise kare :- Exercise karne se hum apna weight control mein rakh sakte hain. Saath hi exercise ke jariye hum apni health ko aur bhi accha bana sakte hain. Daily 30 minutes tak kasrat karne se Cholesterol ka level kam hota hain, Yeh hame High Blood pressure, Tension aur Diabetes mein bhi raahat pahuchata hain. 

• Olive Oil :- Jaitoon ka tel puri body ke liye bahut hi faydemand tel hain. Ise aap khana banane ke liye istemal kare, Jisse yeh na sirf body ke cholesterol ko control  mein rakhta hain, balki full body ko healthy banaye rakhta hain. 

• Black Tea :- Black Tea LDL (Bad Cholesterol) se bachne mein bahut jyada helpful hota hain.  Rojana Black Tea peene se aapka Cholesterol Control mein rahega. 

• Lahsun :- Garlic na sirf hamare khane ka taste badhaata hain, balki yeh hamari sehat ke liye bahut hi jyada faydemand maana jata hain. Yeh Cholesterol ko kam karne aur blood clotting banne se rokta hain. Yeh hame High BP se bhi bachaata hain aur hame kai tarah ke infection aadi se bhi safety deta hain.  

