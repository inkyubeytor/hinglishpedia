






Achaar (Achar/Pickel) khane se (Ke)  kya fayde aur nuksan hote hain? Benefits  & Side effects of Pickle in Hindi/Urdu. 
Khana khane ke saath achar ka sewan na kewal India mein balki puri  duniya mein hota hain, Isse health ko kai saare fayde hote hain, Lekin iska zyada sewan karna bhi health ke liye accha nahi hain, Kyonki yeh fayda dene ki bajaye tab nuksan dene lagta hain. 
Sirf Bharat hi nahi duniya bhar mein khane ke saath aachaar ka sewan kiya jata hain. Agar India ki hi baat ki jaye toh yeh hamare bhojan ka ahem hissa hain. Hamare yaha kai tarah ke phalo aur sabziyo mein Tel  aur masale mila kar achaar banaya jata hain. China, Japan, Korea mein Sabziyo ke saath Ande, Masale aur Soya Sauce mila kar Pickle banaya jata hain. Jabki Western Countries mein Sabziyo aur phalo ko Sirke mein doobo kar achaar banaya jata hain. Yani ki duniya bhar mein khane ke saath iska sewan kiya jata hain. Phalo aur Sabziyo ke saath masale aur oil wala achaar khane ke bahut fayde hote hain, Lekin isse hone wale nuksaan ko bhi nazarandaaz  nahi kiya ja sakta hain. 
Aachaar khane ke fayde :-   
• Free Radicals se bachaye :- Achar banane ke liye fruits aur vegetables ka istemal hota hain, Iske liye phalo aur sabziyo ko bina pakaye huye istemal kiya jata hain. Jisse phalo  aur sabziyo mein mauzood nutrients  khatm nahi hote hain. Yeh Anti-Oxidants  se bharpoor hota hain. Yeh  Anti-Oxidants  achar ke jariye  body mein pahuchate hain aur mukt kano yani ki Free Radicals se sharir ko bachate hain. Jo kai tarah ki bimariyo ki wajah hain Free Radicals.  


• Pachan kriya sudhaare ;- Achar khane se pachan kriya durust rahti hain. Darasal pet mein good aur bad dono tarah  ke bacteria hote hain, jab aap kisi antibiotic medicine ka sewan karte hain, tab good bacteria bhi  mar jate hain.  Isse digestion system par effect padta hain aur khana asaani se pachta nahi hain. Jabki achaar mein namak hota hain, jo  Probiotics ke vikas mein helpful hain. Isse digestion mein sudhaar aata hain. 

• Liver ko majboot banaye  : - Amle se bane achar liver ke liye faydemand  hain, Amle mein paya jane wale guno ki wajah se Liver majboot banta hain. Amla Ulcer  jaisi bimari se bachata hain. Saath hi yeh pachan kriya ko bhi sudhaarta hain. Isliye Amle ka achaar ka sewan jaroor karna chahiye. 

• Dimaag  ke liye faydemand :- Aachaar pet ke sath-sath  dimaag ke liye bhi faydemand hain. Achaar mein paya jane wala Probiotics  bacteria dimaag ke liye bhi faydemand hain. Yeh baat  researches mein saabit ho chuki hain ki kendriya  tantrika  pranali  aur  dimaag  ke beech gahra relation  hota hain , agar  pet sahi toh dimaag bhi sahi tarah se kaam karta hain. 

• Baccho ke liye faydemand :- Baccho ko khatte achaar ka taste bahut pasand  aata hain. Achaar baccho ke liye  faydemand hain, Agar baccha  achar  khane  ke liye  kahe toh usay mana nahi karna chahiye. Achar ko puri  body ke  liye faydemand  mana  jata hain. Yeh baccho ki prati-raksha pranali ko majboot karke unhe bimariyo se bachata hain. Achar khane se baccho ko cold aur flu nahi hota hain. Garbhvati mahilaon ke liye bhi yeh faydemand hain. 

Aachaar hamare  bhojan ko swadist banata hain. Yeh bhartiya rasoi ka ahem hissa hain. Bhojan ke saath Achaar  khane se khane ka taste  badal jata hain. Achaar kai tarah ke hote hain Jaise Nimbu ka achaar, Aam ka achar, Amla ka achar, Gajar ka achar aur bhi kai tarah ke achar  hote hain. Bharat mein aam taur par bahut zyada tel aur masalo ke saath achar  banaya jata hain. 



Achar ko lambe waqt tak sahi rakhne ke liye  isme jyada matra mein namak, tel aur sirke ka istemal kiya jata hain. Yeh sabhi sehat ke liye nuksandeh hote hain.  Bhale hi inhe  lambe waqt mein kam matra mein hi khaya jata ho. Achar sehat ke liye vahi accha hain jisme  kam tel aur paani ki matra zyada ho, Lekin aise achar jyada der tak sahi nahi rahte hain aur jaldi hi kharab ho jate hain, Lekin sehat ke liye yeh behatarin hote hain. Toh kya sach mein achar khana bura hain, yeh janne ke liye achar khane ke nuksan jaroor  padhe.  

Achar khane ke nuksan (Side effects of  Pickle in Hindi/Urdu.) :-    
1. Jyada Tel hota hain :- Achar banate waqt jyada tel aur masalo ka istemal kiya jata hain. Tel ke jyada istemal se karne se body mein cholesterol ki matra badhti hain, iski wajah se wajan badhne  ki problem ho sakti hain. Iske karan heart  se related problems bhi ho sakti hain. 

2.  Jyada namak :- Achar faydemand hone  ke sath nuksandeh bhi hain. Achar mein namak ki matra jyada hoti hain, jiski wajah se yeh health par bura  asar daalta hain. Bazaar mein milane wale achaar toh aur  bhi zyada nuksaandeh hote hain, Kyonki unme Sodium ke saath chemical bhi hota hain. Isme paya jane wala Sodium benzoate ko jyada khane se cancer ki samsya ho sakti hain . 

3. Pachan samsya :- Bahut zyada matra mein achaar  khane se, achaar ka ras pachan samsyaon ki wajah ban jata sakta hain. Pet ki preshani, pet dard aur pet phoolna bahut zyada achar khane ke side-effects hain. Yeh diarrhoea ke karan pachan tantra ki parat ko prabhavit karta hain. Ek research mein yeh  baat saamne aayi  hain ki achaar jyada khane wale logo ko gastric ki problem ho sakti hain. 

4. Cancer ka khatra :- Achar ke jyada  sewan se cancer jaisi janlewa bimari ho sakti hain. Ek research mein yeh baat samne aayi hain ki jo log achar ka zyada istemal karte hain, unhe gastric cancer ki problem jyada hoti hain. Iske  alawa iske jyada sewan  se gale mein kharash aur dard ki bhi shikayat rahti hain. Yeh esophageal  cancer ka karan bhi ban sakta hain. 

5. Ulcer :- Achar mein bahut zyada masale ki wajah se ulcer ki samsya ho sakti hain. Niyamit roop se achar ka sewan karne wale logo mein yeh problem dekhne ko milti hain. Isliye jitna ho sake  kam achar  khana chahiye, Ghar ka bana achar khana chahiye aur  achar ko banate waqt usme  dher saare masale nahi milana chahiye. 

6. Diabetes :- Ji haan Diabetes ke mareezo ke liye  achar khana accha nahi  hota hain. Achar mein preservatives ke roop mein Chini ke saath  bhi banaya jata hain. Isliye diabetes se peedit logo ke liye yeh sahi nahi hain. Chini se bane achar ka sewan bilkul nahi karna chahiye. 

7. High blood pressure :- High blood pressure , jyada matra mein namak ka sewan karne ki wajah se hota hain. Isliye  high blood  pressure ke mareezo ko achar se doori banaye rakhni chahiye. 

8. Triglyceride ka high level :-   Aachar mein mauzood  sabhi tarah ke preservatives  ki wajah se yeh health ke liye bura hota hain. Preservatives mein aam-taur  par tel  ki matra jyada hoti  hain. Halaki tel ki wajah se achar zyada der tak tikta hain. Lekin Iski mauzoodagi se sharir mein Triglyceride ke level mein badhotari  hoti hain. Achar mein kisi bhi tarah ke tel ke istemal se yeh  problem hoti hain. 

9. Sharir mein Sujan :- Achar mein preservatives ke istemal ki wajah se namak ki matra zyada hoti hain. Jisse  isme  Sodium bahut zyada hota hain. Sodium ki wajah se sharir Paani ki matra ko banaye  rakhne ka reaction karta hain jo sharir ke osmotic balance ke liye jaroori hain. Isse sharir mein sujan ki samsya hoti hain. Jyad sujan hone  par doctor ki salah leni chahiye.  
