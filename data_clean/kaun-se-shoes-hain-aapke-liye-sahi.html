





Hum aksar jitna apne kapdo par dhyaan dete hain, utna apne pairo ke jooton ya chappal par dhyaan nahi dete hain, Agar aapne galat shoes pahne ho toh yeh aapki jaan tak le  sakta hain. Aaiye  jante  hain ki kis umar ke liye kaisa shoes hain sahi.Â 




Chote baccho ke liye :- Jyadatar bacche  tight shoes pahante  hain aur jyadatar  parents  ka  dhyaan bhi is par nahi jata hain. Kyonki jitna anumaan hota hain, baccho ke pair usse jyada tezi ke saath badhte  hain. Time to time shoes ko change karte  rahna jaroori  hain. 

Yahan tak ki bacche bhi khel-kood mein lage  rahte hain aur khud ke shoes ke chote hone ka ahsaas nahi karte hain. Experts  ki mane  to har 6 mahine nahi toh jyada se  jyada 1 saal baad baccho ko naye shoes lekar  dene chahiye. Halaki bacche kabhi kabhi nange  pair bhi khel sakte  hain, isse  unko koi nuksan nahi hoga. 

High Heel  hain problem ki wajah :- Jaise jaise umar badhti chali jati hain, jooton ka sahi hona bahut hi jaroori hain. Jyadatar  ladies high heel sandals pahanana pasand  karti hain, lekin yeh reedh ki haddi ke liye bahut hi nuksaandeh hoti hain. Kai mamlo mein dekha gya hain ki jo ladies har time high heel  pahan kar rakhti hain, unki haddiyo ke dhaanche mein kuch is tarah ke changes  aate hain ki agar veh nange  pair  aur  bina heel ki chappal pahne toh unko pairo aur kamar mein dard  hone lagta hain. 

Old age mein chappal :- Budhe logo ko sabse jyada khatra ghar mein  pahne jane wali rubber ki chappal se  hota hain. Chot lagne ki wajah se hospital mein admit huye old age persons par huye ek research mein paya gya hi jyadatar  log ghar ke  bathroom ya phir seedhiyo se phisal gye thay, kyonki unhone chappal pahan rakhi thi. 

Choti edi ke jootey :- Doctors ka kahna hai ki budhaape mein sahi jootey  pahan kar rakhna jaroori hain. Ek baar phisalne par haddiya toot sakti hain, jise is umar mein jodna namumkin bhi ho sakta hain. Isliye  sahi fit wale halki edi ke shoes pahan kar rakhne chahiye. 

Moja pahne ya nahi :- halaki experts youth aur khas karke ladies ko ghar mein zuraab pahan kar ghoomne ki salah dete  hain, taki pairo ko fashion wale shoes se aaram mil sake, lekin jyada umar  ke logo  ko juraab mein na ghoomne ki salah di jati hain kyonki isse fisalne ka khatra hota hain.  


