






Garmiyo mein Aam khana sabhi ko accha lagta hain. Garmiya Aam ka season apne saath lekar aati hain. Aam ko phalo ka raja tak bhi kaha jata hain. Aam na sirf tasty hota hain, balki health ke nazriye se yeh bahut hi faydemand hota hain.


Aam ka sewan karne se aap kai saari bimariyo se bach sakte hain. Jaise ki Cancer, Tension, heart disease, Arthritis, Motapa aadi se nijat milta hain. Aam mein zyada matra mein Amino Acid, Vitamin A, C aur E, Niacin, Iron, Calcium, Beta-Carotene aur Potassium jaise tatv paye jate hain. Jo aapko har bimari se bachate hain. Janiye Aam khane ke kya-kya fayde hote hain. Aam khane se hone wale fayde (Benefits of eating Mango in Hindi/Urdu.) 

1) Aam mein Vitamin A paya jata hain, Jis wajah se yeh aankho ke liye bahut hi faydemand hain. Ise khane se aapki aankho ki roshini badhti hain aur yeh aapko Ratondhi, Aankho se paani aana aur Motiyabind jaisi problems se bhi nijaat dilate hain. 


2) Aam mein Citric acid paya jata hain jo aapki body ki immunity ko badha kar kidney ki bimari, motapa aadi bimariyo se bachata hain. 

3) Agar aapki yaaddasht kamjor ho rahi ho toh yeh aapke liye yeh accha phal saabit hota hain. Isme Glutamine Acid paya jata hain jo yaaddasht badhane ke liye bahut hi jaroori hain. 


4) Aaj kal blood pressure ko Aam kha kar acchi tarah se control kiya ja sakta hain. Kyonki isme Potassium hone ki wajah se yeh High Blood pressure ko Low karne ki capacity rakhta hain. 

5) Agar aap apna motapa kam karna chahte hain toh aam ko jaroor khaye. Isse aap asaani se apna wajan kam kar sakte hain. Aam mein Leptin naam ka tatv hota hain jo aapko bhookh kam lagne nahi deta hain. Saath hi Aam ki guthali se sharir se extra charbi aur Fat nikaal deti hain. 

6) Aam se sewan karne se aapko pachan se related bimariyo se bhi nijaat mil jati hain, Kyonki isme prayapt matra mein fiber paye jate hain. Jo pachan tantra ko theek rakhne ke saath-saath Pachan tantra ko energy dete hain. 

7) Aam mein Anti-Oxidants, Vitamin C aur Fiber adhik matra mein paya jata hain jo cancer jaisi gambhir bimariyo se hame bachata hain. 

8) Aam mein adhik matra mein Vitamin A paya jata hain jo skin mein nikhaar lane ke saath-saath usko healthy bhi banata hain. 

9) Agar aap garmiyo mein Loo se bachna chahte hain toh Aam ka sewan kare, Kyonki yeh aapke sharir mein jakar Potassium aur Sodium ke level ko banaye rakhta hain. 





