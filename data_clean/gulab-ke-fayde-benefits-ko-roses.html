




गुलाब का फूल न सिर्फ देखने में ख़ूबसूरत होता हैं, बल्कि सेहत के भी काफी ज्यादा फायदेमंद हैं। आज के लेख में हम गुलाब के फायदे आपको बताएँगे। Health Benefits of Rose in Hindi.

गुलाब का फूल हज़ारों सालों से सौन्दर्य का प्रतीक रहा हैं। इसकी महक हर किसी को अपना दीवाना बना देती हैं। इससे कई सारे उत्पाद जैसे की गुलाब जल, गुलकंद, गुलाब का तेल आदि बनाये जाते हैं। गुलाब मुख्य रूप से ब्यूटी से जुड़ा हुआ पौधा हैं। यह प्यार के इजहार का भी प्रतीक हैं। लेकिन ठहरिये जनाब, गुलाब सिर्फ खूबूसरत ही नहीं है, बल्कि यह एक स्वास्थ्यवर्धक औषधि भी हैं। आइये गुलाब के फूल से सेहत को होने वाले फायदे जानते हैं।

गुलाब के फूल से सेहत को होने वाले लाभ :- 

1.  गर्मियों के दिनों में गुलाब की पत्तियों को पीस कर, उसके रस में ग्लिसरीन मिला कर सूखे और फटे होंठों पर लगाने से होंठ एक दम चिकने और चमकदार हो जाते हैं।

2. गुलाब से बने गुलकंद को खाने से पेट से जुड़ी कई सारी बीमारियाँ दूर होती हैं।

3. गुलाब में विटामिन सी प्रचुर मात्रा में होता हैं। गुलाब का गुलकंद बना कर रोजाना खाने से जोड़ो और हड्डियों में खास किस्म की लचक और शक्ति बनी रहती हैं।

4. गर्मी के दिनों में गुलाब को पीस कर इसका लेप बना कर माथे पर लगाने से सिरदर्द दूर हो जाता हैं।

5. गुलाब के फूल की पंखुड़ियों के सेवन से दांत और मसूड़े मजबूत होते हैं। इसके इस्तेमाल से मूंह से आने वाली बदबू दूर होती हैं और यह दांतों में होने वाली पायरिया की बीमारी से भी निजात दिलाती हैं।




6. गर्मियों के दिनों में खाना खाने के बाद पान में गुलकंद डाल कर खाने से न सिर्फ मूंह तरोताजा हो जायेगा, बल्कि खाना भी आसानी से हजम हो जाता हैं।

7. गुलाब के फूल को रोजाना खाने से टी.बी. की बीमारी में फायदा मिलता हैं।

8. चेचक के रोगी के बिस्तर पर गुलाब की पंखुड़ियों का सूखा चूर्ण डालने से दानो के जख्म ठंडक प्राप्त करके सूखने लगते हैं।

9. गुलाब, लीवर, आँतों और अमाशय की कमजोरी को दूर करता हैं। इससे यह बेहतर ढंग से काम करने में सक्षम बनते हैं।

10. आँखों में गर्मी की वजह से जलन हो रही हो या फिर आँखों में धुल-मिट्टी के कारण दर्द हो रहा हो तो आँखों में गुलाब जल डाले। इससे आँखों में होने वाली जलन और दर्द दूर होते हैं। आँखों में रतोंधी होने पर गुलाब जल डालने से फायदा होता हैं। आँखों में नियमित रूप से गुलाब जल डालते रहने से आँखों की थकान दूर होती हैं।

11. गर्मी के मौसम में बेचैनी, घबराहट होने से जब दिल की धड़कने तेज़ होने लगे तो गुलाब को सुबह-सुबह चबा कर खाना चाहिए, इससे आपको काफी ज्यादा आराम मिलेगा। 


