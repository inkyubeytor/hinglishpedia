



Flair P1 aur E1 ke baad Smartphone Bharatiya market mein launch karne ke baad Lava company ne apni is series mein apna naya smartphone joda hain. Lava Company ne ab Lava Flair Z1 ko launch kiya hain. Is phone ki keemat 56,99 rupaye rakhi gyi hain. Yeh budget smartphone exclusively Snapdeal par available hain. 







Kya hain khas :- 



Android Lollipop 5.0 operating system par chalne wala yeh phone purane dono version par naya upgrade hain. Yeh dual sim smartphone 5 inch ki screen ke saath aata hain. Isme 1.3 GHz ka Quad-Core processor hain. Isi ke saath 1 GB ki RAM bhi di gyi hain. 

 

 Is phone mein 5 Megapixel ka rear camera hain, jiske saath LED flash aur HD recording di gyi hain. Iske alawa grid feature, Photo timer aur HDR mode jaise features diye gye hain. 





Lava Flair Z1 mein 8 GB ki internal memory di gyi hain. Iske alawa Micro SD card ki madad se ise 32 GB tak badhaya ja sakta hain. Connectivity ki baat kare to LAVA ka yeh smartphone 3G, Wi-Fi, USB 2.0, GPS aur Bluetooth jaise options ke saath aata hain. 





Is phone ka dimension 143.5 x 72.5 x 8.9mm hain. Iske alawa Lava ka yeh smartphone 160 gram wajan ka hain. 2000 mAh power ki battery company ke anusaar 15 hours aur 30 minutes ka talk-time deti hain. Yeh 2G network ka talk-time hain. 3G Network par Yeh battery 9 Hours aur 40 minutes chalti hain.

tags ;- Lava smartphone below 6000 Rs. , cheap Android Smartphone Lollipop 5.0, sasta 3g smartphone 

