



Pyaaz khane ke baad munh mein badboo aati hain. Is vajah se kai log ise khane se parhez karte hain. Itna hi nahi kai log to ise khana hi chhod dete hain. Kya aapko malum hain ki ise khane se kitne fayde hote hain?  
Jitna nutrients aapko fruits se milta hain , usse kai jyada ek pyaaz aapko de sakte hain. Ji haan aaj hum pyaaz ke kuch aise hi fayde ke baare mein bata rahe hain. Aaiye jante hain Pyaz ke fayde.




1. Fat burn karta hain



Aap apni fat burn karne ke liye exercise, yoga , walk aur dieting sab kuch karte hain. Lekin agar aap apni diet mein pyaaz ko shamil karenge , to Fat jaldi burn hoga. Pyaz mein ek aisi quality hoti hain, jo carbohydrate aur Metabolism ko tez kar fat ko jaldi burn karne mein madadgaar hain. 





2. Neend ke liye faydemand



Pyaaz mein maujood phytochemicals (Chemical jisse sabziyo aur phalo mein rang aata hain) neend ko badhate hain. Isliye agar kisi ko neend na aane ki shikayat ho, usay pyaz khana shuru kar dena chahiye. Raat ko khane mein Pyaaz ko salad ke roop mein khaye ya iska soup piye.


3. Masik dharm ke dauraan hone wale dard ko kam karta hain

Pyaz masik dharm mein hone wale dard ko kam karta hain. Isliye rojana pyaaz khana chahiye. Ismein aise tatv hote hain, Jo painkiller ka kaam karte hain. Isliye periods hone se 4 ya 5 din pahle ise khana shuru kar de.


 
 
4. Dark Spot aur pigmentation kam karta hain.

Pyaaz mein maujood Vitamin C aur Antiseptic tatv dark spot aur pigmentation ko kam karte hain. Yeh chehre ya sharir par padne wale daag-dhabbo ko bhi kam karta hain. Isliye Pyaz ko dahi mein milakar skin par lagana chahiye, Ya ise facepack mein dalna chahiye. Kachche pyaaz ke slice ko aise hi face par laga lene se fayda hota hain. Yeh sab rojana karne par na to daag-dhabbe padte hain, Balki skin bhi glow karne lagti hain.


5. Cancer se bachaata hain

Pyaaz cancer jaise janlewa bimari mein bahut hi faydemand hain. Yeh Head, Colon aur gale ke cancer se bachaata hain. Saath hi Gastric aur protest cancer hone ke khatre ko kam kar deta hain. Aisa pyaz mein mauzood organosulfur ke karan hota hain. Pyaaz mein maujood yeh tatv cancer ko banane wale cells ko rokta hain. 


6. Immunity boost karta hain. 

Pyaaz mein mauzood phytochemicals (Chemical jisse sabziyo aur phalo mein rang aata hain) sharir mein vitamin C ke asar ko badhate hain. Yani is chemical ki wajah se Vitamin C sharir mein theek se promote ho pata hain. Isse Immunity improve hoti hain. Itna hi nahi agar aap ise khane mein rojana salad ke roop mein istemal karte hain to isse sardi aur flu nahi hota hain.


7.  Baalo ke liye best 

Safed baal ya rukhe baalo mein pyaaz ka ras bahut accha asar hota hain. Yeh baalo ka safed hona kam karta hain. Baalo ko lamba karna ho ya jhadne se rokna ho, To pyaaz khana bahut jaroori hain. Baalon ke liye yeh sahi treatment hain. Iske liye mahine mein 2 baar pyaz ka mask jaroor lagaye. Pyaaz ka ras lagane se bhi kafi fayda hota hain. Isse baalo mein shining aati hain.


8. Pet dard mein rahat pahuchata hain.

Pyaaz mein anti-inflammatory , anti-septic aur Anti-Bacterial properties hoti hain. Yeh saari properties pet mein hone wale dard ko kam karti hain aur infection se ladne mein madad karti hain. Pyaaz pet aur gas se sambandhit bimariyo mein kafi fayda pahuchata hain.

9. Blood sugar level ko balance karta hain.

Pyaz mein kam matra mein  calorie hoti hain aur yeh Fiber, Potassium, Iron, Vitamin aur baki sabhi nutrients ka  achcha source hain. Isi wajah se pyaaz diabetes diet ke liye best hain. Saath hi isme kai aise chemicals hote hain, jo blood sugar level ko normal rakhte hain.

10. Oral health ko sahi rakhta hain. 

Agar moonh mein aane wali badboo ko chhod de, to pyaaz daanto aur moonh mein hone wale infection ke liye kafi  faydemand hain. Yeh moonh mein khatrnaak germs ko khatm karta hain. Isliye pyaaz ko apni diet mein jaroor shamil kare. 

    

