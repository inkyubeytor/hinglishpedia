



Cantaloupe jise Bharat mein muskmelon aur Kharbooje ke naa se jana jata hain, To vahi duniya ise rock melon ke naam se janti hain. Kai prakar ke rango aur size wala kharbooja , Kheera aur kakdi ki tarah hota hain. 



Iski paidawaar India, Iran aur Africa mein jyada hoti hain. Khas taur par garmiyo ke mausam mein April se lekar August tak. 




Mithe swaad ke saath Garmiyo mein kharbooje ka sewan Sharir ko thandak pahuchata hain. Saath hi ismein mauzood paani, Vitamins aur Minerals sharir ko poshak tatvo ki kami ko pura karte hain. 





Kharbooze ke fayde 



Garmiyo ke mausam mein aksar sharir mein paani ki kami ho jati hain, Jise Kharbooza kha kar kafi had tak kam kiya ja sakta hain. Saath hi yeh Looh se bhi bachata hain. Kharbooja khakar aapko kitne fayde ho sakte hain , Aaiye jante hain.

 

 

 1. Pachan Kriya mein hone wale kharbooje se fayde





Kabz mein aaram :-  Isme kafi matra mein paani aur fiber paya jata hain, jo khane ko asaani se pacha kar kabz jaisi samsyaon ko door kar dete hain.

 

 

Acidity :- Masaledaar bhojan khane ke baad agar pet mein jalan aur acidity ki samsya ho to kharbooja kha kar ise door kiya ja sakta hain. 



Diarrhea se rahat :- Diarrhea ki samsya se preshan hain to kharbooje ko kali mirch, sendha namak, bhune huye jeere aur adarak ke saath mila kar khaye, turant rahat milegi. 





2. Kharbooje se skin ko hone wale fayde 



Kharbooje mein mauzood ulfa aur beta  carotene , folates aur folic acid, potassium, Vitamin C, E, K ka khazana skin ko healthy rakhne ke saath usay chamakdaar bhi banaye rakhte hain. Kharbooze ke niyamit sewan se in faydo ko dekha ja sakta hain. 



Skin Texture ko banaye rakhta hain.



Kharbooje mein paye jane wala collagen tatv Skin ke natural glow aur banavat ko banaye rakhta hain. Saath hi yeh chhoti-moti chot aadi ko bharne mein bhi kafi faydemand hota hain. 





Daag-dhabbe mitata hain. 



Keel-muhanse, Chehre ke kale dhabbo aur bhi kai prakar ke skin ke problems ko kharbooje ki sahayta se door kiya ja sakta hain. 





Moisture banaye rakhe



Ismein mauzood paani aur vitamin K, B aur E ki matra tavcha ki khoi hui nami ko lauta kar usay healthy aur fresh banata hain. 





3. Kharbooje se mahilaon ko hone wale fayde



Doodh badhata hain.



Delivery ke baad iske sewan se pryapt matra mein doodh banta hain, Jo shishu ke vikas ke liye bahut jaroori hain.


 

Periods ke dauran



Ismein mauzood Potassium ki matra sharir ke extra sodium ko bahar nikal kar blood pressure ko control mein rakhta hain. Iske saath hi periods ke dauraan mahilon mein bleeding aur blood clotting ke banane ki samsya ko bhi khatm karta hain  

  



4. Motapa kam karne ke liye faydemand hain kharbooza



Calorie ki bahut kam matra aur fiber ki acchi khasi matra samete huye kharbooje mein paani, minerals, vitamins aur kai tarah ke jaroori poshak tatv paye jate hain. Ise khane se 100% motapa kam kiya ja sakta hain.


 

Wajan kam karta hain.



Rojana thoda-thoda kharbooja kha kar bhi wajan ko control kiya ja sakta hain. Khane se pahle ise khane se bhookh shant ho jati hain. Jisek chalte aap jaroorat se jyada aahaar nahi le pate hain. Aise mein wajan dheere-dheere kam ho jata hain.  





5. Pregnancy mein hain faydemand 



Folic Acid aur Iron 



Yeh Garbhvati mahilon ko bahut hi fayda pahuchata hain. Iski bachche ke vikas bhi aham bhoomika hain.


 

Janm ke samay hone wali samsya



Kharbooja khane se na sirf bacche ka vikas hota hain, blki janm ke saath hone wali kai prakar ki samsyaon se bhi bachata hain.


 

 

Jee machlana door karta hain



Pregnancy ke pahle mahine mein Jee machlane aur Ulti ki samsya  ko kharbooja kha kar kafi had tak kam kiya ja sakta hain.


6. Dil ke liye hain faydemand

Dil ki bimariyo se bachata hain

Kharbooja heart attack aur kai prakar ki dil ki bimariyo se bachata hain. Saath hi isme mauzood kai prakar ke tatv jaise Adenosine blood Cloting nahi hone deta hain.

Blood pressure ko control karta hain. 

Potassium ki adhik matra aur cholesterol ki kam matra blood circulation ko banaye rakhti hain jo Heart pulse ki sahi chalaane ke liye kargar hain.  


Artriz ki jakdan ko kam karta hain. 

Iske rojan sewan se Artriz ki ainthan nahi hoti hain. Jisse heart attack ki sambhavna kafi kam ho jati hain.


7. Cancer se bachata hain

Isme paye jane wala Flavonoids aur Carotenoids   jo ki cancer ki cancer jaisi bimari se ladte hain, aur usay banane wale cells ko rokte hain.

Asamay budhape ko rokta hain

Colon Cancer, Breast cancer, uterus, Lung aur pancreatic Cancer aajkal hone wale aam cancer hain. Inhe door rakhne ke liye is mausam mein kharbooja khana chahiye.

Diabetes

Kharbooze mein fructose aur  Glucose ki matra diabetes ke rogiyo ke liye theek hain.Yani ki ve bhi iska sewan kar sakte hain.

8. Kharbooje se balo ko hone wale fayde

Baalo ka vikas karta hain 

Nutrients aur Minerals ka source hain Kharbooza, Jo ki baalo ke vikas ke liye bahut hi important hota hain. Saath hi isse Seer ki tavcha bhi healthy rahti hain.

Baalo ke girne ki samsya ko door karta hain

Iske rojana sewan se Balo ke asamay girne aur jhadne ki samsya ko door kiya ja sakta hain.

Scalp ko poshan pradaan karta hain

Iske gude ko scalp par lagakar baalo ki acchi conditioning hoti hain. Saath hi iske massage se jaroori poshak tatvo ki purti bhi ho jati hain.   

