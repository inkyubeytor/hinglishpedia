







Acchi aur kadak chaye (Tea) har kisi ko pasand hoti hain. Lekin rojana Chaye (Tea) peene wale log Chaye (Tea) ke dusre faydo aur istemal se anjan hote hain. Chaye aapko tazagi dene ke saath aur bhi bahut kuch de sakti hain. Janiye Chai (chaye, Tea) ke yeh 9 Fayde ......






1. Baalo ko rakhe chamakdaar 



Agar aap apne baalo mein acchi shine chahte hain to Green Tea ka istemal kare. Halaki yeh usi ped se banti hain, Jisse kali Chay aati hain. Lekin iske banane ka tarika kuch alag hota hain. Green Tea ko oxidize nahi kiya jata hain, Jiske chalte iske pattiyo mein electrons ki sankhya jyada hoti hain. Yeh electrons aapke baalo ko shine dete hain. 



Aise kare istemal 



Gree Tea 3 bag, ek jug ubale paani mein daale aur thanda hone ke liye chhod de. Thanda hone par tea bag nikaale aur oos paani se apne baalo ko dhoye. 10 minutes baad apne baalo mein conditioner lagaye. Ab baalo ki chamak dekhte hi banegi. Aap baalo ko dark bhi kar sakte hain. Bas aapko Green Tea ki bajaye Black Tea ka istemal karna hoga.





2. Aankhon ko banaye sunder 



Agar aapki aankhe thodi suji huyi hain, to jyada preshan hone ki jaroorat nahi hain. Istemal kiye huye 2 tea bag aapki samsya ka hal kar sakte hain. Stress, Allergy, Jyada sharab peene ya hormone change ki wajah se aankho mein sujan ho sakti hain. Lekin Chaay mein mauzood Caffeine, Suji huyi khoon ki naso ko skin mein daba degi aur aapki aankhe puri tarah se theek ho jayengi

aise kare istemal 

Istemal kiye huye 2 Tea bag le aur Aankhe band karke unke upar rakh de. 10 Minutes baad unhe hataye, aapki aankhe fresh ho jayengi.


3. Gande carpet ki kare minto mein saaf 

Agar aapke ghar mein Carpet ganda hain, to Chaay ki madad se ise asaani se saaf kar sakte hain. Thodi si khuli chaaye le aur usay carpet par halki si parat ke roop mein faila de. Ab ketly se iske upar thoda sa pani dale aur carpet mein gheese. 15 Minutes baad usay farsh se hataye. Ab carpet ki dhool aur gandh door ho chuki hogi.


 
 
4. Sun Burn se bachaye

Jab aapko kafi jyada waqt dhoop mein rahna ho aur aap isse bach nahi sakte ho, to chehre par sunburn ka mark aana lazmi hain. Aise mein thande tea bag le aur  jis jagah par skin prabhavit huyi hain, waha par 10 minutes tak rakhe, asar turant dikhega.


5. Shaving rash chutki mein hataye

Agar aapke under arms ya pairo par shaving rash hain to Tea bag ka sahara le. Saving ke baad 5 Minutes tak Arms ke neeche paani mein bhiga hua  tea bag dabakar rakhe. Yeh aapki skin ko saving rash se bachayega, Jo kharab blade ke chalte ho jate hain. Agar ek baar mein jyada hissa cover karna chahte hain, to chaaye ko ek kapde mein lapet le aur phir istemal kare.


6. Chaay ki patti se khilenge Gulab 

Chaay ki patti mein paya jane wala Tannic Acid  Gulab ke rang ko aur sunder kar deta hain. Istemal kiye gye Tea-Bag ko faade aur Gulab ki jado ke chaaro or bikher de. Yeh ped ki jado se mil kar phulo ko kafi sunder bana deta hain.


7. Injection ka dard hoga kam 

Agar aapki skin thodi hard hain,  to injection lagane se pahle oos jagah par thanda tea bag rakhe. Kuch der rakhne se skin mulayam ho jayegi aur Injection ka asar bilkul bhi pata nahi chalega. Saath hi kisi tarah ke infection hone ka khatra bhi nahi rahega.

8. Pairo ko banaye aur bhi sunder 

Agar din bhar kaam karne ke baad aapke pairo mein thodi gandh aane lagti hain ya skin mein kuch samsya hoti hain , Fikr karne ki jaroorat nahi hain. Mahnge spray mein paisa lutane ki bajaye aap ghar mein hi is samsya se nipat sakte hain. Gungune paani mein Tea-Bag dale aur Halka thanda hone par pairo ko usme bhigoye. Isse paseene ki badboo to jayegi aur saath mein aapke pair bhi komal honge.


9. Muhanso ki kare chhutti

Chehre par daag-dhabbo aur muhanso se preshan logo ke liye Green Tea ek accha vikalp ho sakti hain. Yeh Skin mein mauzood Benzoyl peroxide ko rokti hain, Jisse chehre par spot nahi aate hain.  


