





Healthy aur beautiful skin har kisi ko pasand hoti hain. Aise mein jinta important skin ki scrubbing aur massage aadi ka hota han, utni hi importance Cleanser ke jariye skin ki safaai ka bhi hota hain. Ek Antibacterial aur Antiseptic cleanser ki help se aap skin se pimples, rashes aur infection ko door kar sakte hain. Vaise toh market mein kai brands ke skin cleanser available hain, Lekin bazaar mein milne wale cleanser kafi costly hote hain aur inme kai khatarnaak chemical bhi paye jate hain.

Lekin kya aapko pata hain ki aap ghar par hi natural cleanser bana sakte hain. Ji haan aap bazaar mein milne wale cleanser ki bajaye homemade natural cleanser ka istemal kar sakti hain. Tulsi ke patte se aap natural cleanser bana sakti hain. 

Curry patta aur Tulsi dono mein Antioxidants bharpoor matra mein paye jate hain. Jo skin ko soft aur moisturize karne ke saath hi Pigmentation (jhaaion) aur Wrinkles ko door karne mein madad karte hain.



Ghar par aise banaye Natural homemade Cleanser :- 

Is natural homemade cleanser ko banane ka tarika yeh hain. Iske liye 5-6 Tulsi ke patte aur 5-6 Curry Patte ko le kar acchi tarah se paani mein dho kar Mixi mein pees kar paste bana le aur kisi bowl mein rakh de. Ab  aadha cup doodh ko ubaal kar thanda kare aur isme Patto ka paste daal kar milaye aur aadhe ghante tak aise hi rahne de. Acchi tarah se milne ke baad ise chhan le. Lijiye ab aapka facial cleanser puri tarah se ready ho gya hain. 

Cleanser ka istemal karne ka tarika :- Is natural cleanser ko face se gale tak lagaye. 5 Minutes tak isse chehre ki maalish kare. Ab kisi soft saaf kapde ya cotton se chehre ko saaf kare. 


Toh der kis baat ki hain bazaar ki mehngi chemical wali cleanser ki bajaye ghar ki bani natural cleanser ka istemal kare aur payiye beautiful aur healthy skin. 
