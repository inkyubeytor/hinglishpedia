





Garmi ka mausam aate hi jyadatar logo ko skin se related problems paida hone lagti hain. Aise mein jaroori hain ki aap is mausam mein sajag rahe. 
Kai baar dhyaan na dene par chhote  fode ya funsi badi preshani paida karte hain. Kuch logo ko garmi  ki wajah se aankho, sar  aur chehre par  red-yellow badi funsiya hone ki problem hoti hain. 



Jab yeh funsiya pak kar  footati hain, toh infection phailne ka khatra hota hain. Iske alawa inki skin oily hain, unko toh garmi ke mausam mein aur jyada pimples ho jate hain. Yeh funsiya dard, jalan, khujali jaisi problems deti hain. Agar  aap saaf-safaai ka dhyaan nahi rakhte  hain toh yeh badh kar aur  bhi gambhir  ho jate hain. 



Garmi ke mausam mein funsiyo se bachne ke liye in baato ka rakhe dhyaan :-





Â Garmi ho koi bhi mausam , Saaf paani se nahana sabse  jaroori baat hain. Isse  sharir mein lagi dhool-mitti aur paseene ki gandagi saaf  ho jati hain. Yahi nahi paani body ke temperature  ko control karne mein bhi help karta hain. Saath hi is mausam mein jyada paani peene ki koshish kare. Isse body ke ander ki safai ho jati hain. 



Koshish kare ki khane mein jyada fresh fruits aur  salad khaya jaye. Saath hi Oily aur  garam cheezo ko khane se bache.  Exercise  jaroor kare aur  morning  ko fresh air jaroor le. Jim ya dusri exercise  karne ke baad paseena aane  par  oos paseene ko saaf kapde se  pochhe. Iske baad acchi tarah se nahaye. 



Garmi ke mausam mein cotton ya paseena sokhne  wale  kapde pahne. Agar ho sake toh din mein 2 time nahaye. Nahane ke paani mein Antiseptic  aur dusre infection se bachane wale oil ko daalne  se paseene ki badboo se bacha ja sakta hain, Aise  upay ko aap ajmaye. 



Agar  aapko kisi tarah ke infection ki tendency hain ya aapki family history  hain toh doctor  se salah jaroor le. Agar 3-4 din mein fode-funsi theek na ho toh doctor se contact kare. Mango se hone wale infection se bachne ke liye mangoes ko khane se pahle unhe acchi tarah se dho le aur saavdhaani se uska upari bhaag jise  chop kaha jata hain ko hatane ki aadat dale. Haatho ko hamesha saaf rakhe aur  haath dhone ki aadat dale.  Saath hi undergarments aur  kapdo ko saaf  rakhe. Yeh bhi infection  ki wajah ban jate  hain. 



Paseena, Pollution aadi se bache :- 



Garmi ke mausam mein paseena fode-funsi aur rashes hone  ki wajah ban sakta hain. Lagatar aane wale paseene se ek jagah par  hua infection dusri jagah  par pahuch jata hain. Iske alawa direct sun rays ya tez garmi ke contact mein aane, dhool-dhuaan, kisi kharab cosmetic se , galat material ke kapde  pahanne se  bhi fode-funsi ho sakte hain. 



Ghamauriya toh is mausam mein aam si baat hain. Kai baar logo Mango ko galat tarike se khate hain, jisse unke chehre  par ghaav jaise nishaan paida  ho jate  hain. In sabhi ki wajah mausam  ka badha hua temperature hain. Aapko pollution aadi se bhi bach kar rahna chahiye. 


