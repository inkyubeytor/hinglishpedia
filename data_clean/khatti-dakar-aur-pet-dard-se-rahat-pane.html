




Apach hone  par pet bhari  ho jata hain aur pet dard  bhi karne lagta  hain. Isse  bechaini, jalan aur kabhi-kabhi mitali aane jaisi problems bhi ho sakti hain. Saath hi kuch logo ko  khatti dakaar aur ulti  jaisi shikayatein bhi hoti hain. Apach aur pet dard mitane  ke liye  kadwi dawaaiyan le kar  agar aap preshan  ho chuke hain toh ajmayiye pet dard  aur  khatti  dakaar ko door  bhagane wale kuch tasty gharelu nuskhe :-Â 




1. Anaar ke daano par  kali mirch aur namak daal kar khaye. Gas se hone wale  pet dard  mein aaram milega.

2. Gungune  paani mein nimbu ko nichod kar peene se fayda hota hain. Ise peene se pet mein hone wala halka-halka dard  door ho jata  hain.

3. Thoda  sa Lal mirch powder gud mein mila kar khane se  pet dard  mein fayda  hota hain.

4. 2 Gram Ajwain mein ek gram Namak mila kar garam paani ke saath  le.

5. Pudine wali chai bana kar piye. Ise  peene se pet dard  mein aaram milega. Pudine ki pattiyo ko ubaal kar peene se bhi aaram milta hain. Ise peene  se  digestion durust rahta hain.

6. Aadha chammach methi daane  mein namak mila kar subah-shaam 2 baar garam pani ke saath le.

7. Adrak ko baarik kaat  kar  paani mein ubal le. Is paani ko chhankar piye. Isse  gas, kabz ki samsya door ho jayegi.

8. 2 Elaichi pees kar  Shahad mein mila kar chaatne  se  labh hota hain.

9. Kali Mirch, Hing, Sonth barabar  matra mein mila kar pees le.  Subah-shaam is churan ko garam paani ke saath  aadha chammach le. Pet dard se rahat milegi.

10. Saunf aur Sendha Namak mila kar  pees kar 2 chammach garam paani ke saath  le. Pet  dard  mein turant rahat milegi.

11. Rojana aadha cup Aloe  Vera  juice peene se  aant se related  bimariya  door bhaag jati  hain. Diarrhoea,  kabz, gas, ainthan aur ulti mein bhi aloe  vera juice  fayda pahuchata hain.

12. Nimbu ki faank par  kala namak, kali mirch aur jeera daal kar garam karke  khaye. Gas  aur acidity se turant  rahat mil jayegi.
