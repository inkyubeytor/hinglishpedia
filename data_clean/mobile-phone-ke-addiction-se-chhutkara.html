




Kya aap hamesha apne dosto se mobile  par baatein karte  rahte hain, Ringtone download  karte rahte hain aur logo  ko sms send  karte  rahte hain? Aap in sabhi kaamo ke  liye kitna time  kharab karte  hain, usse yeh pata  chalta  hain ki aapko mobile  phone ki  latt  pad chuki hain. Mobile  phone ki latt ko chhodne ya kam karne  ke liye is post ko jaroor padhe , yaha  hum aapko kuch aise tips bata  rahe  hain  jinhe  follow karne par aap mobile addiction se bach sakte  hain. 


Aap apne phone calls ko limit mein rakhe. Ya phir apni addiction ko apne friends ke saath share kare, jisse veh aapse  aapko mobile  se  kam baatcheet karenge.


Iss baat par  jaroor soche ki  aapko cell phone  itna pasand  kyon hain? Phir aap is baat par soche ki aapke phone mein aisa kya khas hain jo aapko attract karti hain aur yeh bhi soche  ki agar aapke  phone se  veh cheez delete ho gyi toh kya hoga. Agar  yeh puri tarah se kewal aapka phone hain toh  vichaar kare ki  yeh emergency ke  liye hain. 



Sabhi extra features  jaise  free  text  massage, Ringtones , download plan ko hatwa de. Aap SMS ki service rakhe  kyonki jyadatar  sms send  karne  ke  liye aapko kuch  rupaye kharch karne  padte hain, Baar –baar  sms bhejne par aapko paise  kharch  karne padenge, jisse aapko sms  bhejne  ki latt  kam ho jayegi. 



Agar aap kisi  friend ke saath baatcheet karte  rahte hain aur apna jyada  waqt phone par  bitate  rahte hain toh  jab bhi aapka mann kisi dost ko  phone  karke baat  karne  ko  kare  toh yeh soche ki , kya sach-much mein  mujhe oos dost ke saath abhi phone ya massage  karne ki jaroorat  hain ya phir main wait kar sakta hoon?



Sabse  jaroori  hain ki aap  apne  mobile  mein balance  kam rakhe, jisse aap apne dosto ya relatives se phone par  kam baat kar sakenge, kyonki agar balance  hi nahi hoga  toh phone  hi nahi lagega.



Apne aap ko busy  rakhe, Koi naya  hobby apnanye, Jaise painting kare,  instruments bajaye,  kadhai-seelai kare. Aap chahe toh  ghar ke kaam kare jaise  bazaar  mein jakar ghar  ka saamaan le aaye,  ghar ke  kaamo mein  mata-pita  ka haath  bataaye, ya phir apne  bhai-bahano ke  saath  waqt bitaye.  



Jab bhi apne cell  phone  ke  istemal karne  ki  tivra  iccha (addiction) ho toh apne  phone ko kisi  dusre ke  paas  jaise  mata-peeta  ke paas rakh de, ya apni nazro  ke  saamne  se  door  karde. 



Halaki ki upar  bataye  gye  tips  mobile  phone ke  addiction ko kam karne  mein  kargar hain, lekin aaj kal ke zamane  mein mobile phone  ka paas rahna bahut hi  jaroori hain, Lekin agar  aap 24 hours  mobile ko apne saath  rakhte hain toh yeh bhi acchi baat nahi  hain.
