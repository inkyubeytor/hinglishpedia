





Unbalanced Lifestyle, Wrong Khan-paan aur sahi tarah ki activity ke na hone se gurdey ki patthari hone ki problem hoti hain, Jise Kidney stone bhi kaha jata hain. Present Lifestyle mein jyadatar logo ko gurde ki patthari ho jati hain, Lekin isse hone wala dard bahut hi bhayankar hota hain. Isse bachne ke liye  jaroori hain ki Kidney ko saaf aur healthy rakhne wale food ko khaya jaye. Aaj hum aapko aisi hi 10 cheezo ke baare mein batane ja rahe hain, Jo aapko Kidney stone se bachane mein help karegi. 



Kidney stone se bachne ke liye  in cheezo ka kare istemal :- 





1. Patta Gobhi :- Patta Gobhi khane se Kidney ko clean rakhne mein help milti hain aur zehreele tatv bahar  nikal jate hain. Isme Potassium ki quantity kam hoti hain aur Vitamin K bahut jyada paya jata hain. Isliye  Patta Gobhi kidney ke liye kafi  mufeed hain. 



2. Tulsi :- Kidney stone hone par Tulsi ke patto ko khana bahut hi labhdayak hota hain. Isme paya jane  wala Vitamin B patthari se  nijaat  dilane  mein help karta hain. Ek research ke anusaar Vitamin B ki 100-150 Milligram quantity niyamit  roop se lene se gurde ki patthari se nijat milta hain. 



3. Beil Patra :- Beil Patra sirf Shankar bhagwan ki puja ke liye hi kaam mein nahi aata hain, Balki yeh Kidney stone mein bhi faydemand hain. Beilpatra ko paani ke saath pees le aur ise  subah ke  waqt saboot Kali mirch ke saath khaye. 14 Din tak iska istemal  kare, Yeh Kidney stone  mein fayda degi. 



4.  Saunf :- Saunf  gurdey ki patthari ke liye ek behtarin aushidhi hain. Yeh aapki kidney ko saaf-suthra rakhne  ka upchaar hain. Saunf, Mishri  aur Sookha dhaniya ki 50-50 gram matra ko lekar raat ko dedh litter paani mein bhigo  de. 24 ghante baad ise  chhan kar paste banaye. Ab aadha glass  paani mein ek chammach yeh paste  mila kar piye , Isse  kidney saaf  hoti hain aur  patthari  bahar  nikal jati hain. 



5. Amla :- Amla churan  aur  Mooli ko ek  saath mila kar khane se gurde ki patthari bahar nikal jati hain. Isme  Albumin  aur Sodium Chloride ki matra  bahut hi kam hoti hain, jo patthari ke  upchar ke liye faydemand hain. 



6. Lal Angoor :- Heart aur  kidney ko healthy rakhne ke  liye  Red  Grapes bahut hi faydemand  mane gye  hain. Yeh Kidney se zehreele tatvo ko bahar  nikaal kar kidney ko saaf aur sehatmand  rakhne mein  madad karta hain. Isse Kidney mein stone nahi ban pate hain ya jaldi se bahar nikal jate hain. 



7.  Dahi :- Dahi bhi gurdey mein patthari  hone par  ilaj ke  faydemand  hain. Isme mauzood Probiotic bacteria kidney ki safai kar nuksaandeh  padartho ko bahar  kar  deta hain. Isse  kidney stone  ki problem nahi hoti hain. 



8. Jeera ;- Jeere  ko Chini ki barabar  matra  mein mila kar pees le. Is misharan  ke  1 chammach din mein 3-4 baar  paani ke saath lene se fayda  hota hain. Rojana thande  paani se ise  lene se  kidney stone peshab ke  jariye  bahut jaldi nikal jati hain. 



9. Bathua :- Aadha kilo bathua  ko 800 ml. paani mein ubaal le, Phir ise kapde  se acchi tarah  chaan le. Batuhaa ko acchi tarah ab  masal le aur isme aadha chammach Kali mirch aur Sendha namak mila kar din mein 3-4 baar iska sewan kare. Isse gurde  ki  pathari nikal jati hain. 



10. Chaulai :- Chaulai ki sabzi ya iska soup dono hi kidney stone mein faydemand  hote hain. Iske  alawa chaulai ki pattiyo ko ubaal kar chaba kar khana faydemand hota  hain. Yeh gurdey ki patthari ko galane mein ramban upchar  hain. 
