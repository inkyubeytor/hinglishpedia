






सौंफ खाने के फायदे बहुत हैं। यह आपको भारत के हर घर की रसोई में आसानी के साथ मिल जाता हैं। सौंफ का इस्तेमाल आमतौर पर अचार बनाने के लिए, कढ़ी में डालने के लिए या फिर सूप में डालने के लिए किया जाता हैं। वैसे सौंफ का इस्तेमाल नमकीन चीज़ों में भी किया जाता है, ताकि उनका टेस्ट और भी बढ़िया हो सके।

सौंफ खास करके गर्मियों में बहुत ज्यादा फायदेमंद होता हैं। क्योंकि सौंफ की तासीर ठंडी हैं, इसलिए गर्मियों के दिनों में सौंफ का सेवन जरूर करे। इससे गर्मी से राहत मिलेगी। सौंफ खाने के लाभ (फायदे) जानने के बाद आप इसके दीवाने हो जायेंगे। सौंफ में ऐसे गुण पाए जाते हैं जो शरीर को फिट बनाये रखते हैं। सौंफ का इस्तेमाल इत्र यानि परफ्यूम बनाने के लिए भी किया जाता हैं। Health Benefits of Saunf (Fennel Seeds) in Hindi.

सौंफ में कैल्शियम, आयरन, सोडियम, पोटैशियम जैसे तत्व पाए जाते हैं। जिससे शरीर हमेशा स्वस्थ्य बना रहता हैं। सोंफ को खाने से न सिर्फ याददाश्त तेज़ होती हैं, बल्कि आँखों की रोशिनी भी बढ़ती हैं। इससे खांसी दूर होती हैं और कोलेस्ट्रॉल लेवल कण्ट्रोल में रहता हैं। आइये जानते हैं मीठी सौंफ खाने से सेहत को क्या-क्या लाभ होते हैं? सौंफ क्यों खाना चाहिए?

सौंफ खाने के फायदे, घरेलु नुस्खे और उपाय :- 

1. सौंफ के सेवन से लीवर ठीक रहता हैं। इसलिए सौंफ को खाने से पाचन क्रिया दुरुस्त बनी रहती हैं।

2. रोजाना सुबह-शाम खाली पेट सौंफ खाने से खून की सफाई होती हैं और रक्त शुद्ध बनता हैं। जिससे स्किन को काफी ज्यादा लाभ मिलता हैं, इससे स्किन चमकदार हो जाती हैं।

3. सौंफ को अंजीर के साथ मिला कर खाने से खांसी और ब्रोंकाइटिस की समस्या को दूर करने में मदद मिलती हैं।

4. पीरियड्स सही समय पर आने के लिए यानि मासिक धर्म को नियमित बनाने के लिए सौंफ को गुड़ के साथ मिला कर खाना चाहिए।

5. कब्ज़ की समस्या को दूर करने में सौंफ उपयोगी हैं। जो लोग कब्ज़ की समस्या से ग्रसित हैं, उन्हें आधा ग्राम गुलकंद मे थोड़ा सा सौंफ मिला कर रात को सोने से पहले दूध के साथ लेना चाहिए। इससे कब्ज़ की बीमारी से छुटकारा मिलता हैं।





6. मिश्री, बादाम और सौंफ तीनो को बराबर मात्रा में मिला कर पीसकर किसी जार या शीशी में भर कर रख ले। रोजाना दोनों टाइम खाना खाने के बाद इसकी एक चम्मच मात्रा, पानी या दूध के साथ ले। इससे याददाश्त यानि स्मरण शक्ति को बढ़ाने में मदद मिलती हैं।


7. जिन लोगो के मूंह से हमेशा बदबू आती हैं, उन्हें सौंफ को चबा-चबा कर खाना चाहिए। इससे मूंह से आने वाली गन्दी दुर्गन्ध (साँसों से आने वाली बदबू) दूर हो जाती हैं।

8. खट्टी डकार आने पर थोड़े से सौंफ को पानी में उबाल कर मिश्री मिला कर पीना चाहिए। 2 से 3 बार इस उपाय को अजमाने से खट्टी डकार और अपच से छुटकारा मिलता हैं।

9. सौंफ को खाने से आँखों की रौशनी तेज़ होती हैं। इसलिए दिन में 2 बार सौंफ जरूर खाए। आप चाहे तो सौंफ को मिश्री के साथ मिला कर खा सकते हैं।

10. पेट दर्द होने पर भूने हुए सौंफ को चबा कर खाना चाहिए। इससे पेट दर्द से आराम मिलता हैं।

11. अपच और कफ की समस्या को दूर करने के लिए 2 कप पानी में एक चम्मच सौंफ उबाल ले। इसे दिन में 2 से 3 बार ले, इससे अपच और कफ दोनों ही दूर हो जाते हैं। 



