





Har kisi ke paas Chandi ke gahne (Silver jewellery) toh jaroor hi hoti hain. Kai baar ghar mein rakhi Chaandi purani ho kar kaali ya gandi ho jati hain. Aise mein yeh apni chamak kho deti hain. Yaha par hum aapko kuch aise tarike aur gharelu nuskhe bata rahe hain jinhe apna kar aap apne ghar par hi Chaandi ke gahne, Samaan aadi ko saaf kar sakte hain aur unki khoyi huyi chamak (Shine) ko vaapis le aa sakte  hain. 



Ghar  par chaandi ke gahno ki safaai ke liye liye  gharelu nuskhe (Home Remedies  & tips for Cleaning, Shining Silver Jewelries in Hindi)  

⚫ Jewellery ya Chandi ke bartan saaf karne hain toh  sabse pahle  ek medium size ka bowl yani ki katora le. Phir is katore par aluminum foil yani Aluminum ki Panni ki parat chadha de, Jaisa ki photo mein dikhaya gya hain. Aluminum Foil (Aluminum ki panni) market mein asaani se mil jati hain.  Aur phir is bowl ko garam paani se bhar de. Isme ek bada chammach kapde dhone wala detergent daale. Ab ek minute ke liye apni chaandi ka saamaan isme bhigo de. Saaf paani se ragad ragad  ke  dho kar ise sookha le.

⚫ Silver agar jyada  ganda  ya maila ho gya ho toh aap Tomato Ketchup ki madad le sakte hain. Yeh sirf khane ka swaad hi nahi badhaata hain, Balki aapke chaandi ke gahno ki shine ko vaapis le aane mein bhi madad  karta hain. Ek paper napkin par thoda sa tomato ketchup nikaale aur tarnish area (Kaala ya maili jagah) par ise ragde. Dheere-dheere  aapke  chaandi ki chamak lautane  lagegi. Chamak agar jyada chahiye toh 15 minutes ke liye ketchup ko oos par laga rahne de. Iske baad naram kapde se saaf karke  pochh le. Agar aapke silver ke gahne mein texture ya design ho toh ise aap apne toothbrush ki madad se  saaf kar sakti hain. 

⚫ Corn Starch aur paani ka ghol bana  le. Ise ek geele kapde se  apne chaandi ke gahno par lagaye. Ab ise thodi der ke  liye sookhne  de. Thodi der baad  ise ruff  towel se saaf kare.

⚫ Hand Sanitizer   sirf  haath se germs ko nahi hatata hain, Balki yeh aapki chaandi ko bhi chamka sakta hain. Kuch boonde ek naram kapde par daale aur apne chaandi ke item ko isse  saaf  kare.

⚫ Ek kapde mein thoda sa toothpaste lekar apne silver  ko rub kare aur kuch der  mein hi ise chamakta hua dekhe.

Keywords for  search :- How  clean and  shine  silver  jewellery at home in Hindi. Chaandi ke gahne (payal) aadi ko ghar  par  kaise chamkaye ya saaf kare. 
