



Tamatar khane ke fayde bahut hain. Tomato khane ke benefits aur iske gun aur ise khane se sehat ko hone wale labh ke baare mein jab aap janenge to aap Tamatar ko jaroor khayenge. Tamatar ! yeh meethe rasile aur tasty hote hain. Har koi janta hain ki yeh aap ke liye acche hote hain. Kya aapko pata hain ki Tamatar ek healthy food hain ? Isme Vitamin C hota hain. Inme Calorie kam hoti hain, Lekin itna sab-kuch nahi hain. Lal, Pake, Kachche Tamatar  mein Vitamin A, C , K, Folate aur potassium  bahut hi acchi matra mein paye jate hain.




Tamatar mein Fat, Cholesterol, Calorie aur Sodium natural roop se kam paya jata hain. Tamatar mein Thiamine, Niacin, Vitamin B-6, Magnesium, Phosphorus aur Copper bhi paya jata hain, jo good health ke liye bahut hi jaroori tatv hain. 



In sabke ilawa 1 chammach Tamatar aapko 2 gram Fiber deta hain, Jo aapke din bhar ke liye Jaroori fiber ka 7% hissa hain. Bhartiya pakvano mein Tamatar ka vishesh mahatv hain, Ise sabzi banane se lekar, salad, soup, chutney aur yaha tak ki beauty product ke taur par bhi istemal kiya jata hain.


Tamatar ki sabse badi khasiyat yeh hain ki Tamatar ko pakane ke baad bhi uske poshak tatv usme bane rahte hain. Kya aapko yeh pata hain ki Tamatar jise hum sabhi sabzi ke taur par jante hain asal mein yeh ek phal (Fruit) hain. Jankar hairani hui na ki Tamatar ek phal hain. Aapko yeh jankar aur hairaani hogi ki aaj se 750 saal pahle ise ek " Zehareela phal " mana jata tha. Ise baag-bagicho mein sirf shobha ke liye ugaya jata tha aur iske phalo ko "Pyar ke Seb" ke naam se jana jata tha. Log Tamatar mein bhare Ras ko Zehar samajhte thay. Yadi bhool se bhi Tamatar par haath lag jaye to log apne haath mitti se ragad-ragad kar saaf karte thay.


14th Century aur 15th Century mein America mein Tamatar khoob ugate thay. 15th Century ke madhya mein Spain ka ek Padri ise Mexico se  Europe lekar aaya, Iske baad Europe mein Tamatar ka production shuru hua. Hamare desh mein Tamatar ka production pahle-pahal Purtgaliyo (Portuguese) dwara kiya gya. World ke 85% hisse mein is phal ki 4500 se bhi adhik prajatiya payi jati hain, jo ki choti-badi aur rang birangi hoti hain. 18th century ke baad Tamatar ko bhojan ke roop mein khaya jane laga.


South America ke jungles mein 8 se 9 pound wajan ke Tamatar ugate hain, shuru mein to yeh hare hote hain, lekin pakne ke baad yeh baingani ho jate hain. In phalo ko jagli janwar aur birds bade hi maje ke saath khate hain.

Spain ke jungles mein Tamatar ki lambi prajati payi jati hain aur inka rang magenta white hota hain. Wajan mein yeh 300-400 gram ke hote hain. Inka ras shahad ki tarah meetha hota hain. Inse meethe shital pay banaye jate hain.

Africa ke 'Dorbi Jungle" mein Kale tamatar (Black Tomato) khoob paida hote hain. Inhe 'Kala Jam" bhi kaha jata hain. Inse Kala rang banaya jata hain jo kai cheezo ko rangne ke kaam aata hain.

Mexico ke pahadi jungles mein aise tamatar ugate hain jinka wajan 5-6 kilo tak hota hain. Shuru mein yeh Hare rang ke hote hain. Pakne ke baad Dark green brown ho jate hain. Inka swaad Nimbu ki tarah khatta hota hain.

Tarbooz jitne bade tamatar Australia mein paye jate hain. Yeh bade hi tasty hote hain. Inke sewan se sharir mein khoon badhta hain aur tavcha ka rang bhi nikharne lagta hain.

Himalayan Mountain ki dhalaano mein Tamatar ki aisi prajati payi jati hain, jo pake Aam (Mango) ki tarah peeli hoti hain, Lekin swaad mein Karele ki tarah kadwe hote hain. Inka juice pet ke kai rogo mein faydemand hota hain. Korea mein Apple ke size ke tamatar paida hote hain jo aankho ki roshini ke liye bahut hi faydemand hote hain.


Aayiye jante hain Tamatar khane se hone wale fayde :- 

1. Healthy Skin ke liye :- Tamatar aapki tavcha ko bahut accha bana deta hain. Gajar aur Shakarkand mein paya jane wala Beta-Carotene isme bhi bahut acchi matra mein paya jata hain. Jo suraj ki para baingani (Ultra violet Sun Rays) se skin ki raksha karta hain. Yeh skin ki jhurriyo aur lines ko khatm karne mein madad karta hain.

2. Majboot haddiya :- Tamatar haddiyo ko majboot banata hain. Tamatar mein Vitamin K aur Calcium paye jate hain jo ki haddiyo ko majboot banane ke saath hi inke repair karne mein bahut acche hote hain.

3. Cancer se bachav ;- Tamatar natural tarike se Cancer se ladta hain. Prostate, Mooh, Gala, Pet, Colon aur bhi kai tarah ke cancer ke khatre ko kam kar deta hain. Tamatar mein mauzood Anti-Oxidants Free radicals se ladte hain.

4. Blood Sugar :- Tamatar aapke blood sugar level ko control mein rakhta hain. Tamatar Chromium ek bahut accha source hain jo blood sugar ko control karne mein madad karta hain.

5. Aankho ki roshini ke liye :- Tamatar aapke aankho ki roshini ko badhata hain. Tamatar mein Vitamin A paya jata hain jo aankho ki roshini ko badhata hain aur ratondhi aadi ko door karta hain.

6. Baalo ke liye :- Tamatar khane se aapke baal healthy bante hain. Tamatar mein paya jane wala Vitamin baalo ko majboot aur chamakdaar banata hain. Lekin yeh aapke patle hote ja rahe baalo ke liye madad nahi karega lekin Yeh aapke baalo ko behtar bana dega.

7. Gurde ki pathari aur pitt ki pathari ko rokta hain :- Tamatar gurde ki pathari aur pitt ki pathari ko rokne mein madad karta hain. Kuch research se yeh pata chala hain ki Gurde aur pitt ki pathari hone ki sambhavna oon logo ko bahut kam ho jati hain jo Tamatar ke beej ka niyamit sewan karte hain.

8. Purana Dard :- Tamatar purane dard ko kam kar sakta hain. Agar aap ool lakho logo mein se ek hain jinhe purana halka ya madhya dard rahta hain (Gathiya ya peeth dard) to Tamatar ke niyamit sewan se aap is dard se rahat pa sakte hain.

9. Wajan kam karne mein madadgar :- Tamatar aapko aapka wajan kam karne mein help kar sakta hain. Agar aap healthy diet aur exercise kar rahe hain aur apna wajan kam karne ke liye to apni diet mein Tamatar ko jaroor shamil kare. Kyonki Tamatar mein dher saara Paani aur fiber hota hain, isliye ise wajan kam karne wala Filling food bhi kaha jata hain. Kyonki ise khane se Pet bhar jata hain aur bhookh shant ho jati hain vo bhi bina Calorie aur Fat badhaye. Aap chahe to rojana 2 glass Tamatar ka juice piye. Isse wajan kam ho jata hain.

10. Pregnancy mein :- Pregnancy mein Tamatar ka sewan karna bahut hi faydemand hota hain. Isme bharpoor matra mein Vitamin C hota hain. Jo Garbhvati mahila ke liye bahut hi jaroori hain.

11. Baccho ke vikas ke liye :- Baccho ke mansik aur sharirik vikas ke liye tamatar bahut hi faydemand hota hain. Agar pet mein keede paida ho jaye to Subah khali pet Tamatar mein kali mirch mila kar khane se fayda hota hain. Agar bacche ko Sukha rog ho jaye to usay rojana 1 glass Tomato juice pilane se bimari mein aaram milta hain.

