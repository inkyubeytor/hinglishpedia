




Smartphone aaj insaano ki zindagi  ka ek ahem  hissa ban chuka hain. Jis tarah se technology ka vikas hota  chala ja raha hain. Aise mein market mein  ek se badh kar ek smartphone milane lag pade hain. Users apni pasand aur jaroorat ke hisaab se acche handset ko choose karte  hain. Lekin agar in devices ko galat tariko se istemal kiya jaye, toh yeh  bada  khatra  ban sakte  hain.




1)	Clean it :- Smartphone  dekhne mein kafi  attractive hote hain, lekin is par lagne wale gandagi, dhool aadi se hamesha bacha kar rakhna chahiye. Yeh  aapki health  ke  liye bhi kafi faydemand  ho sakta hain. Din mein kareeb 3 se  4 baar  phone  ko kisi kapde  ya cotton se  saaf  kiya jaye.

2)	Zero percent :- Jab kabhi bhi battery 0 percent tak pahuchati hain, toh samajh lijiye battery ki umar  5 minutes kam ho gyi. Ji haan smartphone  ki battery ko 0 percent hone se pahle charging mein laga de

3)	Brightness :- Smartphone  ki  brightness ko kabhi bhi high  nahi rakhni chahiye. Khas taur  par pure 24 ghante lagatar bilkul bhi nahi. Darasal smartphone ek pocket size computer hota  hain, jo ki ek ordinary  handset se kafi  jyada high  energy  consume karta hain. Aise  mein brightness  ko jitna ho sake  utna kam rakhe.

4)	Use  the  right charger :-  Smartphone accessories aajkal kafi sasti hoti chali ja rahi hain. Aise mein agar aapka charger kharab ho gya toh iske  liye upyukt charger hi khareede. Kyonki galat charger phone ke internal frame  ko damage kar sakta  hain.

5)	Push notifications :- Aksar dekha jata hain ki users kai apps mein push notifications ko on rakhte hain. Jo ki ek galat tarika hain. Kisi bhi smartphone mein email se lekar dusre different apps  ke messages  aate rahte  hain.  Aise mein message aate hi aapki suvidha ke  liye  screen  par show hone lagta  hain, lekin kanhi na kanhi yeh battery  ko consume kar rahe hote hain. Aap ise bahut jaroori notification mein hi ise on rakhe varna ise disable kar de.

6)	Overcharged :- Charging ko lekar users  laparavaahi karte hain. Jyadatar users apne smartphone  ko sahi tarike se charge nahi karte hain. Kisi bhi handset ko charge karne  ka sabse  accha tarika yeh hota  hain. Jab phone mein 10% battery bachi ho toh plug-in kare aur 100% hone se pahle ise  nikaal le. Dhyaan rakhe ke  kisi bhi smartphone  ko 100% charge  nahi karna chahiye. Isse battery  ki  capacity  par bura effect padta  hain. Iske alawa  kai log overcharging kar  lete hain, jisse device  ko  nuksaan pahuchata  hain.

7)	Wireless chargers :- Agar aap wireless  charging karte  hain toh turant alert ho jaye. Yeh  safe  tarika  nahi hain. Darasal wireless chargers  kafi jyada  matra mein  heat  produce  karte  hain. Smartphone  mein  aamtaur  par lithium ion battery ka use  kiya jata hain, jo heat ka sabse  kharab  conductor mana jata hain.

8)	GPS TMI :-  Yeh  bilkul bhi jaroori  nahi hain, ki aap sabhi apps ke liye GPS enable rakhe. Jo apps information sharing aur update se  jude  hain, sirf  unhe hi GPS se jode rakhe.

9)	Bluetooth :- Bluetooth  aur Wi-Fi ki jab jaroorat ho  tabhi on rakhe. Kyonki inke on rahne se battery  consumption badh jata hain aur extra  pressure  padta  hain.

10)	Thereâ€™s An Off  button :- Android smartphone se lekar Apple ke iPhone tak, Sabhi users battery ki problem se  jujhate  rahte  hain. Market mein abhi tak aisa Smartphone available  nahi hain, jiski battery  lagatar 24 ghante chalti ho. Aise mein users  ko  dhyaan rakhna hoga, ki jitni jaroorat ho , utna hi smartphone  ka istemal kare. Baki samay ise Off karke rakhe.
