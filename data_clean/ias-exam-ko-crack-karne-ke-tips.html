





Agar aap Civil Services Exam (UPSC) IAS ki taiyaari kar rahe hain toh exam clear karne ke liye aapko kisi coaching ki jaroorat nahi hain. Iske liye aap chahe toh self assessment se bhi exam clear kar sakte hain. Khas karke samay ki kami ke liye jaroori hain ek strategy   banaye aur usi ke  according apni taiyaari kare. Aisa dekhte huye kuch questions ko solve karne ki practise kare. Aaiye jante hain kuch aise tips jo IAS ke exam ko crack karne ke liye aapke liye helpful honge. 

1. Regularly Newspaper padhe :- Candidates  ko exam mein success paane ke liye acche se rojana 2-3 Newspaper ko padhna chahiye. Akhbaar se desh-duniya, Sports, Cinema jagat ki jankari to milti hi hain, Saath hi editor’s choice se zyadatar subjects ke bare mein vistaar se pata chalta hain.


2. Notes ki help le :- Topics ki acche tarike  se padhai karne ke liye jaroori hain aap usse related notes banaye. Notes ki help se aap syllabus ko ek nazar mein revised kar sakte hain. 

3. Ratne se accha hain subject ko samjhe :- Agar aap kisi subject ko  ratt rahe hain toh kuch time ke baad aap usay bhool jayenge. Isliye ghatnao ko analysis karne ki aadat dale.  Isse aap hamesha usay yaad rakhenge. Iske liye aap Internet ki madad le sakte hain aur ghatnao ke aage aur peeche ke bare mein puri jankari hasil karke analyse kar sakte hain.

4. Iconology, Environments, Arts aur Culture par karna hoga focus :- Candidates ko Iconology, environments,  arts aur culture par focus karna hoga. In sabhi topics  ki acche  se taiyaari karni hogi, khas karke inki study ke liye aise notes  banaye, jinme subject ke bare mein full details ke saath samjhaya  gya ho. 

5. Apne  basic  clear  rakhe  :- Candidates ko badle huye pattern ke saath apne basic clear karne  honge. Civil Services Pre Exam ke candidates ko basic par kafi mehnat karni hogi.

6. Mock test paper  se kare  taiyaari :- Students mock test  paper  aur previous  years  ke papers se  taiyaari kar sakte hain. Mak test se taiyaari kar aap  apni speed toh badha hi sakte hain, balki iski madad se questions ko jaldi solve karne ki samajh bhi badhti hain. 

7. NCERT ki books jaroor padhe :- Civil Services Exam ki taiyaari kar rahe students ko NCERT  ki books jaroor padhni chahiye. Aap in kitaabo ki short notes bhi bana sakte hain. 

8.  Sahi books ka chayan kare ;- Kai saari books padhne  se  accha hain ki ek aise quality ki kitaab  padhe, Jisse aapke basic  concepts clear ho jaye. 

