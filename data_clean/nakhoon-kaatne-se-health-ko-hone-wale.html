




Har koi janta hain ki bade nakhoono ko  na  kaatne  se  unme  gandagi  jama  ho jati hain. Agar aapke nakhoon  lambe  hain aur aap apne haatho se  aata  goonane  aur kitchen  ke dusre  kaam karti hain, toh aapke puri family ki health  khatre  mein pad  sakti  hain. Nakhoon chahe  haatho ke ho  ya pairo ke , unhe  niyamit roop se  kaatne  mein hi  bhalai hain. Dekha gaya hain ki ladke  apne nakhoono par  bilkul  bhi  dhyaan  nahi dete  hain. Veh  nakhoon kaatne  ko  boring  kaam samajhte  hain ya phir itni jyada  ahmiyat  nahi dete  hain. Lekin nakhoon ke ander  bacteria jab  jama ho jate  hain, toh bhayanak bimariya  paida  kar dete hain. Aaiye  jante hain Nakhoon kaatne  se health  ko kya  kya  fayde  hote  hain.

Health  Benefits  of  Nail cutting  in Hindi/urdu :- 


• Cleanness :-  Khoobsoorat nakhool aapki safaai aur  cleanness ka  prateek  hote  hain. Agar  aap apne nakhoono ko  niyamit roop  se  nahi  katenge  toh usme fungal infection hona shuru  ho jayega.  Nakhoono ko  niyamit roop se  kaatate rahne se  pairo  mein  athlete foot ki bimari  nahi  hoti  hain. Yeh  bimari  infection ki wajah se  hoti hain jo nakhoono ke ander  panpatehain.  



• Nakhoono mein  chot :- Agar  aap apne  nakhoon  nahi kaatate  hain toh  aap khud ko nuksaan pahucha  rahe hote  hain. Kabhi kabhi theek se  naakhoon na kaatne  par  jab  pair  darwaze  ya  deewaar  par zor se lag  jaye toh  aapko chot lag  sakti  hain. Isliye  behtar  hoga  ki  aap  apne nakhoono ko chota rakhe.   



• Chamde  mein dhase huye  nakhoon :- Yeh  ek gambhir  medical haalat hain jo ki naakhoon na kaatne  ki  wajah se  kisi kisi ko ho jati hain. Yeh dardnaak  bhi ho sakta hain. Is tarah  ke nakhoon jyadatar  pairo  ke  angootho mein paye  jate  hain. Isliye aapko hamesha apne  pairo  ke nakhoono ko katate  rahna  chahiye.   



• Bacterial infection :- Agar aap  lagatar  band jootey ya  mozey  pahante  hain toh aapke pairo  ki ungliyo mein paseene ki wajah  se  bacterial  infection panap sakta hain. Isliye  apne nakhoono ko  chota  rakhe.    













