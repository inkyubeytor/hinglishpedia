





Underarms mein Paseena aane se badboo bhi aane lagti hain. Paseena tabhi aata hain jab aapki body apne aapko cool karne ki koshish karti hain. Underarms mein paseene ki badboo jyada aati hain, kyonki isme glands jyada hote hain. Kaankho ke beech mein paseene ki badboo aane ki wajah se koi bhi person ghar se baahar jaane par ghabraata hain aur apne favorite dress tak nahi pahanta hain.  Aaiye jante hain Underarms se paseene ki badboo (smell) ko door karne ke useful gharelu nuskhe aur upay. (Home Remedies for Underarms Sweating Smell in Hindi/Urdu.)




Bagal ki paseene ki badboo khatm karne ke tarike :-Â 



Nimbu 



Lemon se aap apne bagal ki paseene ki  badboo ko door kar sakte hain. Is tarike se aap apne armpit ka rang bhi nikhar sakte hain. 




Tea Tree Oil



Tea Tree oil underarms se smell paida karne wale bacteria ko maarta hain. Paani mein Tea Tree oil ki kuch boonde milaaye aur isey spray ki bottle mein rakhe. Bas ek shower lene se pahle underarms par iska istemal kare. 



Neem 




Neem mein Antibacterial gun hone ke saath hi badboo door karne ki bhi power hoti hain. Paani mein neem ke kuch patto ko daal kar ubaale, phir tauliye ko neem ke paani mein dubo kar apne underarms ko acchi tarah se clean kare. Uske baad garm paani se usay saaf karle. 




Apple Cider Vinegar 



Nahane se pahle Apple Cider Vinegar ko apne bagal mein 30 minutes ke liye rojana lagaaye. Phir ise halke saabun se dho le. Better Result pane ke liye aap ise raat ko sone se pahle bhi laga sakte hain. 




Spicy Food khane se bachna chahiye 



Agar aapko paseena bahut jyada aata hain to masaledar khana nahi khana chahiye. Lal Mirch aur Shimla Mirch wale khane ko na khaye. 




Baking Soda 



Baking soda aur Paani ko mila kar paste banaye. Is pest ko bagal mein lagaye aur 30 minutes ke baad ise thande paani se dho le. Kuch dino tak iska istemal karne se aapki skin dry hone lagti hain aur paseena aana kam ho jata hain aur badboo se nijaat milti hain. 

 


