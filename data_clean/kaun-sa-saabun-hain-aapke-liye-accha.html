





Market mein available  kai tarah ke saabun aapko confuse kar dete hain, Aakhir kaun sa saabun aapke liye accha hain ? Lekin koi aisa saabun abhi tak nahi bana hain jo har  tarah  ki skin ko suit karta  ho. Har aadmi ki skin alag-alag  hoti hain toh usay bhi skin ke mutabik hi apna sabun choonna chahiye. 



Oily Skin ke liye saabun :- 



Skin Sebum ka production karti hain, Jo ki ek natural oil hain. Alag-alag vyaktiyo mein iske production mein difference paya jata hain. Jaroorat se jyada Active  sebaceous glands ki wajah se skin oily ho jati hain aur pimples ki problem hoti hain. Is tarah  ki skin wale logo ko niyamit roop se apne  chehre  ko paani se dhote  rahna chahiye, Lekin Strong soap ke istemal se bachna chahiye. 



Saboon khareedne se pahle uske packet par likhe ingredients ko padhna na bhoole, Jisme Salt, Oatmeal, Brown Sugar ya Pitch jaisi cheeze ho, Veh saabun aapke liye faydemand  hoga. Yeh aapke tavcha ke liye gentle hone ke saath  saath  extra  oil ko bhi hatane  ka kaam karega. Agar  skin jyada sensitive na ho toh Mild Exfoliate soap  ka istemal aap kar  sakte hain. 



Dry skin walo ke liye soap :- 



Sebum skin ke liye accha mana jata hain, Lekin iska bahaav bahut  jyada ya bahut kam nahi hona chahiye. Agar  sebum ka production jaroori limit se kam matra mein hota hain toh skin dry ho jati hain. 



Jab aap Dry skin ke liye soap ka selection kare toh aisa sabun choone  jisme glycerin  ho, is tarah  ka saabun dry skin ke liye faydemand rahta hain. Yeh moisturize dene  wala tatv hain. 



Normal skin ke liye :- 



 Yeh combination skin se opposite hoti hain. Is tarah ki skin na toh jyada dry hoti hain aur nahi bahut oily hoti hain. Is tarah ki skin par aap na toh dry  skin soap ka istemal  kare aur nahi oily skin soap ka istemal kare. Iske liye  herbal soap faydemand rahta hain. 



Oily skin wale iss tarah ke saabut se  door rahe :- 



• Aise Saboon jinme  acid  tatv  jyada ho ya PH value kafi high ho. 



• Bahut jyada Chemical wale  soap se bachna chahiye. 



• Gorapan  ka vaada karne wale saboono se bach kar rahna chahiye. Isme chemical ki matra bahut jyada hoti hain. 



• Bahut jyada khusboo dene  wale  saboon se bhi bachna chahiye. 
