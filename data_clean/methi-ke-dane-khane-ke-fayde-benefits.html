



Aamtaur par kitchen mein paye jane wale Methi ke dano aur pattiyo ka istemal daal, paranthe aur sabziyo se lekar tamam tarah ki dishes mein kiya jata hain. Khane ka swaad badhane ke saath Methi ke dano mein kai Diosgenin, aur Steroidal Saponins ka bhi accha source hain. Diosgenin bhi ek tarah ka steroid hain. bimariyo ka ilaj chhipa hua hain. Protein, Vitamin C, Niacin, Potassium, Iron aur Alkaloids jaise tatvo ka khazana hain Methi. Iske alawa yeh 




Methi ke dane ke fayde (Labh) :- 



Pachan ke liye :- Apach, Gas, Kabz jaisi samsya se nipatne ke liye Methi ke dano ka sewan bahut hi labhkari hain. Yeh sharir mein mauzood saari gandagi bahar nikal deta hain, Jisse pet se sambandhit kisi bhi prakar ki koi samsya bhi nahi hoti hain. Saath hi pachan kriya bhi sucharu roop se chalti hain. 



 

 

Baalo ki majbooti ke liye :- Methi ke daano ko apni diet ka hissa banaye. Usay raat bhar paani ya nariyal ke tel mein bhigo kar subah iska paste bana kar baalo par lagane se baal kale aur chamakdar hote hain. Saath hi, Dryness aur Roosi ki samsya bhi door hoti hain. 





Cholesterol ko kam kare :- Methi ke dane badhte cholesterol ko kam karte hain. Gharelu nuskho dwara cholesterol ko kam karne ka isse behtar ilaj koi dusra nahi hain. Methi Bad cholesterol ko bhi kam karta hain. 





Dil ki bimariya rakhe door :- Methi ke daano aur pattiyo mein paya jane wala Galactomannan Potassium ek bahut accha source hain. Yeh sodium ki matra ko control karke dil ki dhadkan ke utar-chadhav ko maintain karta hain, Jisse blood pressure normal rahta hain. 




Seene ki jalan se rahat :- Ek chammach Methi ke dano ka sewan karne se Masaledar aur Oily khane ke karan ho rahi seene ki jalan se chhutkara paya ja sakta hain. Aamtaur par garmiyo mein Gas ki samsya ho jati hain. Ise door karne ke liye Methi kargar hain. Bas khane se kuch der pahle Paani mein bhigo dena chahiye, Jisse iske upar ka laslsapan thoda kam ho jaye. 







Diabetes mein faydemand :- Methi ka istemal Diabetes mein bahut hi faydemand hain. Galactomannan asaani se ghulne wala fiber hain, jo blood mein sugar ko observe karne ki capacity ko kam karta hain. Iske saath hi Methi mein Amino Acids ki mauzoodgi Insulin ke production ko bhi badhati hain, Jo diabetes ke rogiyo ke liye jaroori hain. 







Bukhaar ke saath Gale ki kharash ki samsya mein rahat :- Kisi karan se ho rahe bukhaar ki samsya se nipatne ke liye Methi ke daano ko ek chammach Nimbu aur Shahad ke saath lene se turant fayda milta hain. Yeh body ko ander se poshan deti hain. Aur to aur Methi ke daano se lekar iski pattiya Sardi-Khansi jaisi problems se nipatne ke saath hi gale ki kharash aur dard se bhi rahat dilati hain. 







Wajan kam karne mein sahayak :- Raat bhar paani mein bhigoye huye Methi ke dane subah khali pet chabane se motapa kam hota hain. Ghulansheel Fiber pet mein jakar phoolta hain. Isse pet bhara-bhara lagta hain, Jisse bhookh kam lagti hain aur over dieting ki samsya se bacha ja sakta hain. 







Delivery mein asaani :- Prasav ke dauran hone wale dard se nipatne ke liye Methi ke daane bahut hi gunkari hain. Bacche ke janm ke samay anek prakar ki samsyaen shuru ho jati hain, Jisme Labour Pain sabse jyada dardnaak hota hain. Isse bachne ke liye Methi ka sewan faydemand rahega, Lekin dhyaan dene wali baat yeh bhi hain ki jyada matra mein Methi ke sewan se Garbhpaat (Abortion) aur Pre-mature baby ke janm ki sambhavnaye badh jati hain. 

Doodh banane mein madadgar :- Delivery ke baad doodh kam banane ki samsya se nipatne ke liye Methi ke daane bahut hi labhkari hain. Doctors se lekar ghar ke bade-budhe tak is samsya se nipatne ke liye Methi khane ki salah dete hain. Diosgenin ki mauzoodagi doodh banne mein madadgar hoti hain, Isliye iska rojana thodi matra mein hi sahi, Sewan jaroor karna chahiye. 


