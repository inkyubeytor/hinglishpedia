







Subah ke samay aise bahut kam log hain jo khali pet paani peete hain. Paani ek aisa tatv hain jo aapke sharir se kai saari bimariyo ko door karta hain. Kya aap jante hain ki agar aap subah ke samay (Morning time) rojana khali pet paani piye toh aapki kitni saari bimariya door ho sakti hain? Kai saari bimariya hamare pet se hi paida hoti hain aur agar aap subah-subah khali pet paani piyenge toh inse bachne ke liye yeh aapka first step hoga.



Kya aap jante hain ki subah khali pet paani peene ka chalan kaha se shuru hua ? Yeh chalan Japan ke logo ne shuru kiya tha. Vaha ke log subah hote hi bina brush kiye 4 glass paani peete hain. Iske baad veh aadha ghante tak kuch bhi nahi khate. Yeh water therapy unhe healthy rakhne mein madad karti hain. Isme koi shak nahi ki Japani log duniya ke sabse energetic aur professional logo mein se ek hain. Subah khali pet paani peene ke bahut saare fayde hain. Agar aap aisa karne ke soch rahe hain toh koshish kare ki paani halka sa gunguna, Jisse baad mein aap jo bhi oily food khaye, Veh Fat ke roop mein sharir mein jam na paye. Toh aaiye jante hain Subah khali pet paani peene se hamare sharir ko kaun kaun se benefits hote hain.


Subah Khali pet paani peene ke fayde (Benefits of drinking water in the morning with empty stomach)Â  

Wajan kam kare :- Agar aap wajan kam karne ke liye diet kar rahe hain toh aapko khali pet paani jaaroor peena chahiye. Isse body ke kharab trans fat bahar nikal kar sharir ka fat Metabolism badhta hain.

Seerdard door rakhe :- Kai baar hamare sharir ke ander paani ki kami ki wajah se seer mein dard shuru ho jata hain. Isliye koshish kare ki subah khali pet paani piye.

Pet saaf rakhe :- Jab aap bahut saara paani piyenge tab aapko apne aap toilet jane ki iccha hone lagegi. Agar aap aisa rojana karenge tab aapke pet ka system gandagi ko bahar nikalne lagega aur aapka pet saaf ho jayega.

Chehra banaye chamakdaar :- Chehre par nikalne wale keel-muhaase subah khali pet paani peene se saaf ho jate hain. Ek baar jab aapka pet saaf rahne lagega toh yeh bimari apne aap theek ho jayegi.

Aapki bhookh badhaye :- Paani pee kar jab aapka pet saaf ho jata hain, tab aapko is tarah se bhookh lagti hain. Isse aapka morning breakfast accha hota hain.

Metabolism badhaye :- Paani peene se aapke sharir ka Metabolism 24% tak badh sakta hain. Iska matlab ki aap khane ko jaldi se pacha sakenge aur isi ke saath thoda wajan bhi kam kar sakenge.

Khoon banaye :- Khali pet paani peene se red blood cells jaldi jaldi badhne lagte hain.

Body ki immunity badhaye :- Sharir ko balance karne ke liye paani bahut hi jaroori tatv hain. Isse aapka sharir rogo se ladne ke liye takatwar ban jata hain.

Sharir se gandagi bahar nikaale :- Paani sharir se har tarah ki gandagi ko bahar nikaal deta hain. Jab aap dher saara paani pee kar peshab karte hain, Jab aapka sharir gandagi se chutkara paa leta hain.

