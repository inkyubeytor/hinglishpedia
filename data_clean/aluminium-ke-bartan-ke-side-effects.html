




Bharat ke gharo mein Aluminium ke bartan ka istemal aam baat hain, lekin aluminium ke bartan mein khana pakana health ke  liye nuksaandayak hain. Jab in bartano mein khana pakaya jata hain toh yeh aluminium ko soak karta hain aur cooking ke  dauran yeh aluminium khane mein mil jata hain. Yeh Aluminium  khoon ke saath mil kar body ke  parts  tak  pahuchta hain, jisse  kai tarah ki health  problems paida ho  jati  hain. Aluminium ke bartan  health  ke  liye  hanikarak  hone  ki  wajah inme ions  ke tatvo ki mauzoodagi  hain. 


Yeh ions  dimaag  ke liye nuksaankari  hain aur lagatar inki matra  sharir  mein  jane  se  Alzheimer ki bimari hoti hain. Aluminium kidney  ke rogiyo ke liye bhi sahi nahi hain khas taur par jo log dialysis par hain unkhe liye  toh yeh behad khatarnaak hain. Isliye behtar hoga  aap aluminium ke bartan  mein khana na pakaye. 


Isse accha hain ki aap  Stainless Steel ke bartano ka istemal kare jo health  par bura  asar nahi dalte hain. Aaiye  jante  hain Aluminium ke bartan mein khana pakane  se  body par kya  kya side-effects padte hain. 

Aluminium ke bartan ke nuksan (Side-effects  of  Aluminium utensils  in Hindi/Urdu)

• Osteoporosis :- Aluminium haddiyo ke  development ko kam kar  deta  hain, jisse  osteoporosis ka khatra badh  jata  hain. Yehi wajah hain ki young  women ki haddiya samanya ke  mukable  kamjor  hoti  hain.

• Pagalpan :- Aluminium ke bartan nuksaankari hain kyonki yeh dimaag  par bura asar daalte hain, Lagatar in bartano ka istemal karne se  dimaag se related bimariya ho sakti hain aur yaddasht bhi kamjor padti hain. 

• Kidney ki  kharabi :- Agar aap lambe samay tak  Aluminium ke  bartan ka istemal karte  hain  toh  isse Badi  Aant, Kidney aur Blood par opposite  asar padta hain. 

• Yaddasht kam hona  :- Aisa kaha jata hain ki in bartano mein mauzood  ions cooking ke dauran  khane mein mil  jate  hain, yeh chote  ions  ke tatv  yaddasht ko  kamjor  banate  hain. 

• Cancer :- Halaki yeh abhi proof nahi hua hain ki Aluminium se cancer  hota hain, Lekin yeh  mana jata hain ki badi  aant ke balance  ko kafi  hud tak  yeh prabhavit  karta hain, jisse  cancer  hone ki  sambhavna badh jati hain.

• Alzheimer :-  Aluminium ke bartano se  nervous system par galat asar  padta hain. Yeh Alzheimer  hone ki sabse badi  wajah ban sakta hain. Is tarah ki bimariyo se bachne  ke liye jitna  ho sake  is tarah ke  bartano ka istemal na hi kare.

• Udaasi aur neerasta :- Agar  aap niyamit roop se  Aluminium ke bartano ka istemal  karte aa  rahe  hain toh aap thakaan aur  udaasipan mahsoos karenge. Agar  aisa hain toh medical  test karwaye  aur agar  iski  wajah aluminium ke bartano ka istemal hain toh turant inka istemal  band  kar de. 

