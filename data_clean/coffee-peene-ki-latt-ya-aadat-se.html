





Kai baar zyada coffee peene ki wajah se hum iski latt ke  shikar ho jate hain. Zyada  coffee peena vaise bhi sehat ke liye accha nahi hota hain. Coffee peene  se sehat ko fayde hote hain, Lekin zyada coffee peena bhi accha nahi hain. Kya aap coffee ki latt ke shikar ho chuke hain? Agar aapko morning ke waqt coffee na mile toh kya aapka saara din accha nahi gujarta  hain aur aapka mood  off rahta hain. Toh pakka hi aap coffee peene ki latt ke shikaar hain, Vaise toh is aadat ko asaani se chhudaya ja sakta hain. 
Aaj hum aapko coffee peene ki aadat ya latt ko chhodne ke tips aur tarike batayenge, jinhe ajma kar aap coffee peene ki aadat se chhutkara pa sakte hain. 


Coffee ki lat (Addiction) se chhutkara paane ke tarike :- 

1. Power Nap :- Jyadatar log neend bhagane ke liye coffee peete hain. Lekin kya aapko pata hain ki Power Nap coffee se jyada helpful hoti hain. Agar aap home se work kar rahe hain toh aap power nap ki madad se neend ko bagha sakte hain, Lekin office mein agar boss naraaz na ho toh aap office mein kuch minutes ke liye power nap ka istemal kare. 


2. Green Tea :- Agar aap din mein 4 cup coffee peete hain toh pahle 1 cup coffee ko 1 cup green tea se replace kare. Phir dheere-dheere karke coffee ke cup ke number ko kam karte jaye aur Green tea  ke cup ko badhate jaye. Aur ek din aisa ho jayega ki aap coffee ka 1 cup bhi nahi pee payenge aur uski jagah 3-4 cup Green tea piyenge. Green tea peena coffee peene se jyada accha rahega. Toh yeh nuskha jaroor try kijiye aur coffee ki lat se chhutkara payiye. 


3. Exercise :- Exercise karte rahne se sharir mein endorphins ke free flow mein help milti hain aur Endorphins caffeine ke addict logo ke seerdard ko door karne mein aham role ada karta hain. Isliye agar aap coffee peene ki aadat se nijat pana chahte hain toh regular taur par exercise karte rahe. 


4. Hisaab rakhe :- Har baar coffee ka cup taiyaar karte waqt yeh gin le ki din ka kaun sa cup hain? Iska psychology par bahut asar padta hain, Saath hi hisaab rakhne ki aadat se aap zyada coffee peene ki lat se bhi bach sakte hain. Aksar vah cheez jo aap bina kisi hisaab-kitaab  ke karte hain, aap oos cheez ke addict ho jate hain. 


5. Hot Chocolate :- Kai logo ke liye coffee  kisi style statement se kam nahi hain aur subah ek cup coffee addict logo ko ek therapy ki tarah lagti hain. Iski jagah aap hot chocolate, doodh ya Chai ya hot vanilla milk jaise dusre milki drink try kar sakte hain, Lekin inko bhi limited matra mein hi le, Kyonki inme sugar bahut zyada hoti hain. 


6.  Paani khoob piye  :- Jyada se jyada matra mein paani piye. Coffee aapki body ko dehydrate kar deti hain. Aap paani mein koi natural flavour bhi add kar sakte hain. Jab coffee peene ki talab  uthe toh uski jagah aap ek cup garm paani pee le. 

