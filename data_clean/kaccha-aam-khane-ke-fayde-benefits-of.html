






Kaccha Aam khane ke fayde janna chahte hain? To yeh post pura padhe.  Benefits of  raw mango in Hindi/Urdu. . 

Kaccha aam ek  healthy fruit hain, Jo jyadatar garmiyo ki shuruvaat ke dino mein paya jata hain. Garmiyo ke dino mein kaccha hara aam bazaar mein asaani se aap khareed sakte hain. Kaccha Mango weight loss karne mein bhi madad karta hain. Kyonki isme calorie bahut kam hoti hain. 

Aaiye jante hain ki kaccha aam khane ke kya fayde hote hain? Benefits of Raw/Green Mango in Hindi/Urdu. 

Kaccha Aam diabetes ke patient ke liye bhi faydemand rahta hain. Lekin kisi bhi cheez ka jaroorat se jyada istemal karna nuksandeh hi hota hain. 

Isliye kacche aam ko jyada khane se gale mein jalan, badhajmi, pechish aur pet dard ki shikayat ho sakti hain. Aur ek baat aapko aur dhyaan rakhni chahiye vo hain aam ka doodh jise chop bhi kahte hain. 

Kacche aam ko khane se pahle uska doodh ya chop nikalna na bhoole. Is liquid ka sewan karne se gastro aant, gale aur mooh ka infection jaisi problem ho jati hain. 


Kacche aam ke behatarin benefits janiye :-


1. Minerals sharir se bahar nahi nikalne deta :- Aam ka juice jyada peene se pasine se sodium chloride aur iron jaise tatv body se bahar nikal jate hain. Lekin kaccha aam khane se yeh problem nahi hoti hain. 


2. Scurvy ki bimari mein rahat ;-  Vitamin C ki kami ki badolat scurvy ki bimari hoti hain. Garmiyo mein kaccha aam kha  kar scurvy ki bimari ko roka ja sakta hain. 


3. Ghamauriya door kare ;- Yeh ghamauriyo ko door karta hain, isme kuch aise tatv paye jate hain jo suraj ki roshini ke  bure asar se aapko bachate hain. 


4. Acidity mein faydemand :- Agar aap acidity aur seene mein jalan ki wajah se  preshan hain to kaccha aam kha kar aap is preshani se bach sakte hain. Rojana ek kachcha aam kha kar aap acidity ko kam kar sakte hain. 


5. Liver ke liye faydemand :- Liver ke liye kaccha aam bahut hi faydemand hota hain. Ek hara aam khane se pitt  acid ka jyada bahaav hota hain aur yeh aanto ko bacteria ke infection se door rakhne mein madad karta hain. 


6. Daanto ke liye faydemand :- Daant body ka veh important part hote hain jise aap nazarandaaz nahi kar sakte hain. Kaccha aam healthy gums ke liye faydemand hain. Yeh masoodo se khoon aana, mooh se badboo aana, daanto ki sadan ko rokne mein madad karta hain. 






7. Kabz ko door kare :- Agar aap kabz ki problem se preshan hain aur aap kism ka ilaj kar kar ke thak gye hain, to ek mauka kacche aam ko jaroor de. Kabz se chhutkara paane ke liye kaccha aam kaat le aur usmein namak aur shahad mila kar khaye. Yakeen maniye isse aapko kafi fayda hoga. 


8. Body ki immunity ko badhaye :- Raw mango aapki body ki immunity power ko increase karta hain. Yeh aapko hamesha jawan banaye rakhne mein bhi madad karta hain. Yeh kacche aam ka khas fayda hain jo kam log hi jante hain. 


9. Morning sickness ke liye ;- Pregnant woman ko khatti cheeze  ya achaar khane ka mann karta hain. Isliye kachche aam ko kha kar pregnant woman morning sickness ko door kar sakti hain. 


10. Paseena aane par :- Vaise to Aam ka juice peene se paseena aane par sodium chloride aur Iron body se bahar nikal jate hain, lekin kaccha aam in minerals ko paseene ke jariye sharir se bahar nahi nikalne deta hain. 


11. Energy deta hain :- Kya aapko maaloom hain ki kaccha aam khane se aapko acchi khasi energy milti hain. Dophar ke samay alsipan ya susti ko door karne ke liye lunch karne ke baad ek kacche aam ka sewan jaroor kare. 


12. Sugar ke mareezo ke liye faydemand :- Kaccha aam sugar ke mareezo ke liye bhi faydemand hota hain. Sugar level ko kam karne ke liye kacche aam ko dahi aur chawal ke saath kha sakte hain. 


13. Khoon ko saaf kare :- Vitamin C ki jyada matra paye jane ki wajah se kaccha aam khoon ke dosho ko door karne mein madad karta hain. Kacche aam ko khane se khoon ki siraao mein lacheelapan badh jata hain, Jisse blood cells ke production mein madad milti hain. 


14. Loo lagne se bachaye :- Kaccha aam ki Kerry khane se aap garmiyo mein looh lagne ki samsya se bach sakte hain. Garmiyo ke dino mein heat stroke chalti hain jisse aap bimar pad jate hain, lekin kaccha aam khane se aapko loo nahi lagti hain. 






