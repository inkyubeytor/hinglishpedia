




Kacchi sabziya, fruits khane ke saath hi juice peena lambe-ghane aur shiny baalo ke secrets hote hain. Lekin experts ki mane  toh  Lahsun, Pyaaz, Palakd, Dhaniya aur Aloe Vera mein bhi paye jane wale nutrients baalo ki growth badhane mein kargar hain.  Itna hi nahi yeh follicles ko bhi healthy  rakhne ka kaam karte hain jisse baalo ka jhadna kam hota hain. Toh der  kis baat ki hain aaj hi se balki abhi se  hi in healthy vegetable  juice ko peena shuru kar de.




• Palak :- Sharir mein iron ki kami ko door karne ke liye dietician se lekar doctor tak  palak khane ki salah dete  hain. Vitamin K, C, Folate, Manganese, Magnesium, Copper aur Beta-Carotene  ka khazana palak baalo ki har samsya ko door karne ka behtarin ilaj mana gya hain.

• Dhaniya ;- Palak ki tarah dhaniya mein bhi iron bharpoor matra mein hote  hain. Jo sharir mein iron ko balance karke  mahilaon mein baalo ke girne  ki samsya ko door karta hain. Saath hi copper baalo ke pigmentation ko manage karta hain aur Manganes aur Anti-Oxidants, Flavonoids aur Carotenoids stress ko kam karte hain jo baalo ke jhadne ka sabse bada karan hota hain.

• Amrood :- Amrood  mein Vitamin C bahut jyada matra mein mauzood hota hain. Iske alawa isme Anti-oxidants, Carotenoids, Lycopene, Lutein aur Cryptoxanthin paya jata hain jo baalo ko na kewal lamba karta  hain balki unhe ghana  aur mulayam bhi banata  hain.

• Strawberry :- Vitamins ke khazane mein shamil ek aur tasty fruit strawberry , jo immune system ko sahi rakhne  ka kaam karta  hain aur saath hi hair  follicle  ko bhi surakshit rakhta hain. Baalo ko ghana, mulayam banane ke  saath  hi unhe shandaar color  bhi deta hain.

• Lahsun :- Anti-Bacterial aur Anti-fungal  ki matra liye huye  lahsun  har tarah ke infection ko door karne  mein kargar hota  hain. Baalo ki jado se related koi bhi problem hone  par Lahsun ka ras scalp par lagana faydemand hota hain. Iske  juice ka baalo par malish karna baalo ki sehat ke liye bahut hi accha hota hain. Baalo ko healthy  rakhne ka kaam Lahsun mein mauzood  Selenium mineral karta hain. Jald asar ke liye kaccha lahsun khana chahiye.

•  Pyaaz :- Biotene, Vitamin jaha hair growth  ke liye jaroori hota hain, vahi copper pigmentation ke liye. In sabke  alawa pyaaz ka anti-bacterial  gun kai tarah ke infection ko bhi door karta hain.  Baalo ki samsya hone  par pyaaz ko seer par gheesane  ki salah di jati hain, jisse iska ras jado tak  pahuch sake.

 • Kheera :-  Baalo ki growth  aur majbooti ke liye Vitamin C aur Anti-Oxidants bahut hi jaroori  cheez mani gyi hain. Kheera sirf  itna hi nahi balki Manganese aur Beta-Carotene se bhi less hota hain. Flavonoids hair follicles ki samsya  ko door karta hain aur usay shiny, healthy aur soft banata hain.

 • Kiwi :- Kiwi phal mein Vitamin C mauzood  hota hain jo ek behatrin Anti-oxidant mana gya hain. Yeh hair follicles ko bahari  dhoop, dool aur pollution se bachata hain, jo baalo ki girne  ki  sabse  badi wajah hoti hain. Vitamin C body ki immunity power ko badhata hain. Kiwi mein Flavonoids aur Carotenoids  ki bharpoor  matra hoti hain. Iske  alawa isme  Copper aur Minerals bhi thodi-thodi  matra mein mauzood  hote  hain jo baalo ko pigmentation  ke saath hi unke growth  ke liye  bhi jaroori hain.

• Aloe  Vera :- Aloe Vera skin se lekar baalo tak ki healing ka kaam karta hain. Skin ko soft banata hain vahi baalo ko majboot.  Bahut se log baalo ko ghana, mulayam aur majboot banane ke  liye  Aloe Vera juice  peete  hain. Aloe Vera ki pattiyo mein  Vitamin C, E aur Beta-Carotene, Vitamin B1, B2, B3, B6 ke alawa Zinc, Copper aur Iron ki mauzoodgi hoti hain. Iske saath  hi Aloe Vera immunity ko badhane  ka bhi kaam karta  hain. Bahut saare mamlo mein dekha gya hain ki baal ka jhadna kamjor immunity ke  karan  se  hota hain.

• Gajar :- Pyaaz jitna hi Biotin aur Vitamin Gajar mein paya jata  hain, isliye ise bhi baalo ki growth ka behtarin source mana ja sakta hain. Saath hi rojana 100 gram gajar khane se 20% tak Biotin ki purti  ki ja sakti hain. Isliye  baalo ko lamba , ghana karne  ke liye  gajar ka juice peena  faydemand hain.
