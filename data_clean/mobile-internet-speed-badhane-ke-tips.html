





Technology ke is era mein smartphone ka use kafi badh gya hain. Aise mein user apne smartphone mein sabse jyada internet access karte hain. Internet ek aisa platform hain jaha har query badi asani ke saath solve ho jati hain. Lekin yeh suvidha kabhi-kabhi slow internet speed ki wajah se  preshani mein badal jati hain. Toh aayiye jante  hain aise 8 tips jo aapke mobile internet speed  ko dugna bana  denge. 




1) Never runs multiple Applications :- Aamtaur  par yeh problem sabhi ke saath hoti hain, jab hum browsing karte hain, toh uske saath run kar rahe application ko band karna bhool jate hain. Jiske chalte internet speed slow ho jati hain. Agar kabhi bhi internet access karna chahte hain toh sabse pahle device mein run kar  rahe multiple application ko band kar de, taki acchi internet speed  ka fayda mil sake.

 2)  Disable Auto Update feature for Application :- Agar aapke smartphone mein apps ke liye  automatic updation laga hain, toh turant ise  disable kar de. Jab application ko update karne  ki jaroorat ho tabhi iska istemal kare.

 3)  Text  Search results :- Kisi bhi browser par agar  aap sirf text search karna chahte  hain toh sabse  pahle image search ko block karde. Isse fast browsing mein madad milti hain. Darasal jab image search  unblock hota hain toh veh text se  related image ko bhi open karta hain, jisse  samay lagta hain. Aise mein text searching ke dauran internet speed badhane ke liye image  blocking sabse  best option hain.

 4)  Good Network Areas :- Smartphone ya PC in sabhi devices par internet  tabhi accha chalta hain, jab yeh  acche networking areas mein honge. Aise mein sabse  pahle aapko yeh sure kar lena chahiye ki aap jis device par  internet access karna chahte hain. Veh acche  networks ko detect kar  sake. Ek baar  network accha mil  jayega, toh internet acchi tarah se  run karega.

 5)  Avoid lots  of Apps :- Phone  jitna saaf-suthra rahega, utna hi accha chalega. Yani ki kabhi bhi smartphone  mein  apps ka storage  na rakhe. Jis app ki aapko jaroorat ho  usi app ko apne  smartphone mein rakhe, baki faltu  ke  apps ko uninstall karde. Isse device ke software  par kam load padega aur phone acche se  aur  tezi ke saath run karega.

 6)  Free your phone memory :- Jaisa ki aap jante  hain ki traffic jam mein koi bhi gaadi speed se  nahi chal sakti hain. Theek usi tarah  aapka smartphone bhi hain. Agar aapke phone ki memory  full hogi , toh phone ka OS slow kaam karega, jiska effect internet  speed par padta hain aur veh slow ho jata hain. Aise mein smartphone users  time-time par phone memory ko clear  karte  rahe. Isme  gair-jaroori  cheezo ko delete  kar  de.

7)  Remove Web Cache and Old  History :- Browser par koi bhi website  search ki jati hain, toh veh history ke roop mein store  hoti rahti hain. Iske baad dheere-dheere  store bhar  jata hain. Aise mein aap apni purani history  ko  remove karke refresh karde.  Iske  alawa web cache  data ko bhi time-time  par delete  karte  rahe. Isse internet ki speed  kafi  tez ho jati hain.

8)  Using  Opera  Mini :- Smartphone ke liye sabse accha Opera  Mini browser  hota hain. Yeh khas taur par mobiles ke liye hi design kiya gya hain. Aise mein agar internet ka best experience  chahte hain toh Opera Mini best hain. 


