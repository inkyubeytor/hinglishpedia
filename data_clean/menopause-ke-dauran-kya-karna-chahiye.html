





Periods kisi bhi woman ka adult hone par hone wala ek natural process hain, Lekin ek umar ke baad Jab Periods aana band ho jate hain, Usay hi Menopause kaha jata hain. Aam taur par yeh 45 se 50 saal ki umar wali auraton mein hota hain, jab periods aane puri tarah se band ho jate hain. Menopause ka process normal nahi hota hain. Iske tahat woman ki body kai saare process se gujarti hain. Aaiye jante hain Menopause ke dauran isse hone wali takhleefo se bachne ke kuch special tips ke baare mein. 


Menopause ke dauran yeh kaam jaroor kare. 

• Khana nahi chhodna chahiye :- Kai baar wazan badhne ki problem hoti hain, aise mein ladies khana sahi tarah se nahi khati hain. Unhe lagta hain ki zyada khana khane se unka wazan tezi ke saath badh raha hain, lekin uske peeche dusri wajah hoti hain. Isliye sahi time par sahi diet jaroor le. 


• Meditation aur Saans se related exercise kare :- Jin ladies ko menopause ke dauran neend nahi aati hain, vey meditation kare aur saans se related exercise kare. Isse unhe rahat milegi. Sone se pahle caffeine yani ki Chai ya Coffee nahi peeni chahiye. Dimaag ko control mein rakhe, Positive soche, Family ko time de. Khudu ko zyada se zyada busy rakhne ki koshish kare. 


• Fiber wali cheeze khaye :- Agar menopause ke dauran pet mein bahut zyada dard rahta hain aur kabz ki bhi problem hain toh khane mein Fiber ki matra ko badha de. Salad ko jyada se jyada khaye. Dard bahut zyada ho raha ho toh doctor se consult kare. 


• Calcium se bharpoor diet le :- Apni diet mein calcium se bharpoor food ko shamil kare. Isse aapko menopause ke time hone wali problems se nijat milta hain. 


• Walk kare ya kaam kare :- Menopause ke dauran ek dum se baith nahi jana chahiye. Aapko apna dainik kaam karna chahiye. Matlab ki aapko khali nahi baithna chahiye, balki ghar ke kaam acchi tarah se karna chahiye. Daily morning aur evening time nikaal kar kam se kam 10 minutes tak walk jaroor karna chahiye. 


• Khoob paani pijiye :- Bharpoor matra mein paani pijiye, Isse pet mein hone wali problems door hongi. Sharab ko mat piye, Smoking se bhi door rahe. Aap chahe toh din mein 1-2 baar coffee ya chai pee sakti hain, Lekin isse jyada na piye. 
