





Aaj ke time mein log apne badhe huye pet se bahut jyada preshan rahne lage hain. Aise mein badhe huye pet ko kam karne ke liye aapko kuch aisi cheezo ko khana chahiye, jisse badha hua pet kam ho jaye. Flat tummy paane ki chahat rakhne wale logo ko neeche batayi gyi cheeze jaroor khani chahiye.

In food ko khane se aapka badha hua mota pet kam hone lagta hain. American Journal of Clinical Nutrition ki research yeh kahti hain ki Fiber aur Protein se bharpoor diet ko lene se Tummy ke fat ko kam karne mein madad milti hain. Aaiye jante hain Pet ka motapa kam karne yani ki flat tummy paane ke liye kya khana chahiye?

Padhe huye pet ko kam karne ke liye khayiye yeh cheeze :- 


• Saunf :- Khana khane ke baad 1 chammach saunf jaroor khaye. Isse milne wala Fiber, Iron aur Magnesium digestion sudhaarne aur Pet ko ghatane mein madad karta hain.


• Tamatar :- Daily Tomato Soup piye ya diet mein iski matraa ko badhaye. Isme bahut low calorie hoti hain aur isme tummy fat ko control karne wale tatv paye jate hain.

• Apple :- Brazil ki ek research kahti hain ki rojana 3 Apple khane se tummy fat ko control karne mein madad milti hain. Isme mauzood pectin, tummy fat ko kam karta hain aur dietary fiber, flavonoids, Beta-Carotene bhookh lagne ki feeling ko kam karte hain.


• Kaccha Lahsun :- Rojana subah 4-5 kacche lahsun ki kaliyan khaye, phir ek glass paani pijiye. Isse body ki fat burning process tez hogi aur tummy ko flat banane mein madad milegi.

• Badam :- Daily 4 se 5 Badam khaye. Isme Vitamin E, Polyunsaturated aur Monounsaturated Fat paye jate hain jo hunger ko control karte hain. Isse badhe huye pet ko kam karne mein madad milti hain.


• Egg :- Ande mein Colin, Vitamin D, Protein, Vitamin B12 ki bharpoor matra payi jati hain. Daily 1 Anda khane se tummy ke fat ko kam karne mein madad milti hain.

• Kheera :- Khane se pahle ek kheera khaye. Isme bharpoor paani, Fiber, Minerals aur vitamins aapko milenge. Ise khane se body ke toxins baahar nikaalne aur Pet ghataane mein madad milegi.

• Doodh :- Ek research yeh batati hain ki Doodh mein mauzood Calcium Body ke fat ko kam karne mein madad karta hain. Rojana raat ko 1 glass doodh peene se pet kam karne mein help milti hain.


• Green Tea :- Green Tea mein mauzood Antioxidants, Metabolism rate ko increase karte hain. Jisse body fat burn karne mein madad milti hain. Rojana 3 se 4 cup green tea piye, isse aapka badha hua pet kam hoga.


• Nimbu :- Rojana subah gungune paani mein Nimbu daal kar piye. Isse sharir ke toxins baahar nikal jayenge aur Tummy fat ko control karne mein madad milegi.

• Kela :- Rojana subah breakfast mein 1 Banana jaroor khaye. Isse jaroori potassium milega jo pet ko phulaane wale paani aur extra namak ko kam karega. Isse pet ghatane mein madad milti hain.

• Dahi :- Rojana 1 Katori Dahi jaroor khaye. Isme mauzood Calcium Tummy fat ko badhaane wale Cortisol Hormone ke level ko control kar pet ghatane mein madad karte hain.


• Beans :- Hafte mein 3 baar diet mein Beans ko jaroor shamil kare. Inme mauzood Soluble Fiber digestion ko sudhaarne aur tummy fat ko kam karne mein madad karte hain.

• Alsi :- Alsi mein bharpoor matraa mein Omega-3 Fatty acid aur Iron paya jata hain. Roj ek chammach Alsi khayenge to pet ghatega aur Diabetes, Alzheimer aur Cancer hone ka khatra bhi kam hoga.

• Akhrot :- Akhrot mein Omega-3 Fatty acid paye jate hain jo Body fat burn karne mein madad karte hain. Rojana ek akhrot khane se pet kam karne mein madad milti hain. 

