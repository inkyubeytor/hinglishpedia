





Ghee ko Ayurveda mein Amrit tak kaha  gya hain. Desi ghee prachin kaal se hi Indian sub-continentals   mein khane mein istemal hota aaya hain. Ghee ko baalo ki samsyaon ke ilaj mein bahut hi faydemand  mana gya hain. Ise  balo mein lagana jitna asaan hota hain, Utna hi zyada mushkil ise  chhudana hota  hain. Hair experts ki mane toh Ghee mein thoda sa Badam ka tel milane se usme Vitamin E ki matra kafi badh jati hain. Isse baalo ki growth  bhi acchi hoti hain. Saath  hi isse hud se  jyada chipchipahat  bhi nahi hoti hain. 




Aaiye jante hain Ghee  hamare  baalo ke liye kaise faydemand  hota hain ? Baalo ki acchi sehat ke liye Ghee se jude huye  kuch gharelu nuskhe (Home Remedies of Ghee for  healthy hair in Hindi/Urdu.) :- Baalo mein ghee kaise lagana chahiye ? Ek bartan mein 4-5 chammach ghee le. Jab yeh halka gunguna ho jaye toh isme 5 gram Badam ka powder mila de aur phir 3 chammach Badam ka tel milaye. Is mishran ko acche se mila le aur dhuley huye baalo par lagaye. Halke haatho se massage kare aur 5 minutes rook kar phir se massage kare. 30 minutes tak laga rahne  de aur baad mein baal dho le. Isse yeh fayde hote hain :- • Baal Safed hone se roke :- In dino baalo ka safed  hona aam samsya ban gyi hain. Agar aapko bhi darr lagta hain ki kanhi aapke baal safed na ho jaye toh ghee  lagana shuru kar  de. Ghee lagaye, massage kare. Tauliye  se baalo ko 15 minutes ke liye lapet de. Baad mein baalo ko gungune paani se dho le. 
• Do-moohe baalo se bachata hain :- Agar  aap do-moohe baalo se preshan hain toh baal dhone se pahle baalo mein ghee ko gunguna karke lagaye. 15 minutes  tak lagaye rakhe, baad mein gungune paani se  baalo ko dho le. 
• Baalo ki growth badhane ke liye :- Mahine mein 3 se 4 baar ghee baalo mein lagane se baalo ki growth  acchi hoti hain. Aap chahe toh Ghee ke alawa Pyaaz ya Amle ka ras bhi laga sakte hain. Isse baal ghane hone lagte hain. 
• Dandruff door  bhagaye :- Baalo mein kai wajaho se dandruff  ho jati hain, Lekin agar dandruff hone ki wajah rookhapan hain toh ghee se accha upay aur koi nahi ho sakta hain. Ghee aur Badam  ke tel ko mila kar lagaye aur 15 minutes tak laga rahne de aur phir Paani mein Gulab jal mila kar, is paani se baalo ko dhoye. Aisa niyamit karne se baalo mein se dandruff door ho jayegi. 
• Baalo ko shiny banata hain :- Ghee lagane se baal bahut silky ho jate hain. Isko gunguna kare. 20 minutes tak massage kare aur seer par thoda nimbu paani lagaye aur chhod de. 10 minutes ke baad baal dho le. Ghee baalo ko natural chamak deta hain.  
• Seer ki skin ke infection ko door karta hain :- Agar aapke seer ki skin mein kisi bhi tarah ka infection hain toh ghee lagaye. Isse Psoriasis jaisi bimari  mein fayda milta hain. 
 

