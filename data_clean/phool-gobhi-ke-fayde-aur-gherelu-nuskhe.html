






Kya aap Phool Gobhi khane ke fayde aur Gobhi se jude gharelu nuskhe ke bare mein janna chahte hain? Agar aapne search kiya hain Gobhi khane ke fayde (Benefits of Cauliflower in Hindi/Urdu) to tahe dil se welcome hain aapka.

Gobhi hamare kitchen mein pakaayi jani wali ek aham sabzi hain. Gobhi easily market mein mil jati hain. Phool Gobhi mein normal bimari se lekar cancer jaisi badi bimari ko khatm karne ke gun paye jate hain. Gobhi koi bhi chahe patta gobhi ho ya phool gobhi dono hi sehat ke liye bahut hi faydemand hoti hain. Even Patta Gobhi mein to Doodh ke jitna Calcium hota hain, Jo haddiyo ko majboot banati hain.

Aaiye aaj hum aapko Gobhi khane ke fayde ke baare mein batate hain, khas karke phool gobhi ke bare mein :-

Phool Gobhi khane ke fayde :- 

♦ Pregnancy mein faydemand :- Pregnancy period mein gobhi khana bahut hi faydemand rahta hain. Kyonki isme folate kafi acchi quantity mein paya jata hain. Iske alawa yeh Vitamin A aur B se bhi bharpoor hoti hain. Yeh garbh mein pal rahe bacche ke liye bahut hi labhkari hoti hain. Gobhi Vitamin C ka bhi bahut accha source hain. Vitamin C pregnancy ke time bahut hi jaroori hota hain. Isliye har pregnant woman ko rojana kam se kam ek cup gobhi to jaroor hi khani chahiye.


♦ Vitamin K se bharpoor :- Agar aap apni body mein Vitamin K ki matra badhaana chahte hain to apni diet mein gobhi ko jaroor shamil kare. Vitamin K cells ke production mein help karta hain. Ek baat aur samajh lijiye agar aapke sharir mein Vitamin K ki kami hogi to chot lagne ya zakhm hone ki situation mein aapke sharir se zyada khoon bahega. Vitamin K khoon ke thakke ko jamne mein madad karta hain.


♦ Cancer ke khatre ko kam kare :- Gobhi kha kar aap cancer jaisi janlewa bimari hone ke khatre ko kam kar sakte hain. Lungs Cancer, Breast Cancer, Bladder Cancer jaisi bimariyo ka khatra gobhi ka niyamit sewan karke kam kiya ja sakta hain. Gobhi ki family ki dusri sabziya jaise patta gobhi, broccoli aadi ko kha kar bhi cancer se bacha ja sakta hain.


♦ Minerals ka khazana :- Gobhi mein Zinc, Magnesium, Manganese, Phosphorus, Selenium aur sodium jaise faydemand minerals paye jate hain. Zinc hamari body ke naye cells ko banane mein madad karti hain aur body ki repair karne ka bhi kaam karti hain. Magnesium Thyroid ki problem ko door karne mein madad karti hain. Phosphorus haddiyo ko strong banata hain. To  vahi selenium immune system ko behtar tarike se kaam karne mein madad karti hain. Sodium body mein liquid level ko control karne mein madad karta hain. To Manganese sharir mein enzyme banata hain aur unko sahi tarah se kaam karne mein madad karta hain.


♦ Kabz door kare :- Gobhi Fiber ka bahut hi accha source hain. Fiber hamari pachan kriya ko sahi rakhne mein madad karta hain. Fiber cholesterol ka level bhi kam karta hain. Gobhi khane se aap kabz ko door kar sakte hain. Isse aapka pet bhi sahi rahta hain.



♦ Weight loss karne ke liye :- Gobhi mein payi jane wali Vitamin C weight loss karne mein madad karti hain. Yeh body se extra fat ko kam karne mein sahayak hoti hain. Iske alawa gobhi mein folate ki mauzoodgi motape se nijat dilane mein madad karta hain. Ek cup gobhi mein sirf 30 calorie hi payi jati hain. Isme starch nahi hota hain, isliye aap jitna marzi chahe ise kha sakte hain.


♦ Heart ke liye faydemand :- Yeh heart ke liye bahut hi faydemand hain. Ise khane se Cardiovascular system sahi tarah se kaam karta hain. Isliye gobhi khao aur dil ko healthy rakho.


♦ Liver ke liye accha :- Gobhi mein paye jane wale tatv Liver ke enzymes ko activate karne mein madad karte hain. Yeh liver ko behtar tarike se kaam karne mein madad karti hain, Jisse liver sharir se zehreele padartho ko asaani se bahar nikaal pata hain. Isse body ke kai parts ko hone wale nuksan se bacha ja sakta hain.


♦ Calcium ka good source ;- Phool gobhi calcium ka bahut accha source hain. Calcium hamare daant aur haddiyo ko majboot banata hain. Isse nervous system bhi majboot banta hain. Iske alawa yeh sharir ke dusre process ko bhi sahi tarah se kaam karne mein madad karta hain.


♦ Anti-Oxidants se bharpoor :- Gobhi mein Antioxidant kafi  acchi matra mein hote hain. Antioxidants hamare sharir ke liye bahut jaroori hain. Yeh hame free radicals se hone wale nuksan se bachate hain. Yeh hamari immune system ko majboot banate hain.



Gobhi ke gharelu nuskhe aur upay :- 

• Bukhaar hone par gobhi ki jad ko chawal mein paka kar subah shaam khane se fayda hota hain.

• Gobhi khane se khoon ki safai hoti hain. Gobhi ka juice peene se khoon saaf hota hain aur khoon ki kharabi door hoti hain.

• Gale mein sujan hone par Gobhi ke patto ka ras nikaal kar 2 chammach paani mila kar peene se fayda hota hain.

• Pet dard hone par Gobhi ki jad, Patte, tana, phool ko chawal ke paani mein paka kar subah-shaam peene se pet dard theek ho jata hain.

• Peshab mein jalan hone par Gobhi ka kadha bana  kar mareez ko pilana chahiye. Isse bahut jaldi aaram milta hain.

• Piliya hone par Gobhi ka ras bahut hi faydemand hota hain. Gajar aur gobhi ke ras ko mila kar peene se piliya theek ho jata hain.

• Khoon ki ulti hone par gobhi ka sewan karna labhkari hota hain. Gobhi ki sabzi ya kacchi gobhi khane se khoon ki ultiya band ho jati hain.

• Haddiyo ka dard door karne ke liye gobhi ke juice mein barabar matra mein gajar ka juice mila kar peene se haddiyo ka dard door ho jata hain.

• Bawaseer hone par Jangali gobhi ka ras nikaal kar, Usme Kali mirch aur mishri mila kar peene se masso se khoon aana band ho jata hain.
