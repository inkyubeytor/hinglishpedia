





Cancer jaisi janlewa bimari puri duniya mein bahut tezi ke saath phail rahi hain. Lekin hum apne khan-pan mein kuch jaroori badlaav karke is bimari se bach sakte hain. Aapko jankar tazubb hoga ki hamare  ghar ki rasoi mein aise masale paye jate hain jo cancer ko rokne mein kafi  madadgar aur asarkari hote hain. 

Jab bhi daadi-naani ke paas hum chot lagne ke baad jate thay to veh hame garm doodh mein haldi daal kar peene ko deti thi ya phir garm doodh mein kesar mila kar deti thi, Jise peene ke baad chot bahut jaldi theek ho jata tha. Haldi ka lep choti kharoch ko sahi kar deta hain aur ghamauriyo ko theek karta hain. 

Yeh kitchen ke nuskhe sirf choti moti bimariyo ke liye hi faydemand nahi hain. Ghar ki rasoi mein aise herbs aur masale paye jate hain, Jinka istemal karke hum cancer cells ko banne se rok sakte hain. Kesar aur haldi jaise masalo mein chamatkari  gun paye jate hain, jo hamari body ko toxins, bacteria aur virus ke khatre se bachte hain. 


Aaiye jante hain Cancer ko rokne wale kaun kaun se masale hain :- 

• Jeera :- Yeh khane ko pachane mein madad karta hain, Isliye hum khana khane baad jeera ko chabate hain. Halaki Jeera ke health benefits aur bhi hain. Ek aisa masala hain jisme Antioxidants hote hain. Jeere mein Thymoquinone hota hain jo prostate cancer paida karne wale cells ko banne se rokta hain. Isliye apne khane mein Jeere ka aap istemal jaroor kare, isse na sirf aapki dish tasty banegi, balki yeh aapko cancer se bhi bachayega. Aap Jeere wala chawal bhi bana sakte hain.  


• Adrak :- Adrak ke sewan se cholesterol ko control mein rakha ja sakta hain. Adrak ko khane se cancer cells ko khatm kiya ja  sakta hain. Adrak ko aap sabzi mein mila kar, macchli, salad aadi kisi bhi tarah se khane mein istemal karne se na sirf yeh oos khane ko tasty banayega, balki isse aapko cancer hone ka khatra bhi kafi kam ho jata hain. Agar aap Adrak ki gandh se preshan hain to aap Ise Ajwain ke saath bhi chaba sakte hain. 


• Dalchini :- Rojana aadha chammach Dalchini powder lene se aap cancer ke khatre se bach sakte hain. Khane ko tasty banane  wali dalchini mein Iron aur Calcium bharpoor matra mein hota hain. Tumours ko badhne  se rokne mein yeh kargar hota hain. Body mein cancer cells ko paida hone se rokne mein yeh kafi faydemand hain. 


• Haldi :- Jab cancer se ladne ki baat aati hain to Haldi kaise peeche rah sakti hain. Yeh sirf khane mein rang hi nahi lata hain. Research se pata chala hain ki isme powerful Polyphenol curcumin paya jata hain, jo cancer cells ki growth ko rokta  hain. Jisse prostate cancer, Melanoma, Breast cancer, tumours aur leukaemia mein fayda milta hain. curcumin  apoptosis ko badhaawa deta hain jo cancer ko badhaane wale cells ko hatata hain aur is baat ka bhi dhyaan rakhta hain ki is process mein dusre healthy cells banne se bhi na rooke. Radiotherapy aur Chemotherapy ke samay cancer cells ke saath saath uske aas-paas ke healthy cells bhi chapet mein aa jate hain. Isliye iske side-effects dikh jate hain. 


• Lal Shimla mirch :- Yeh ek aisi sabzi hain, Jisme cancer se ladne ki power hoti hain. Halanki zyada tez  lal shimla mirch khane se bachna chahiye. Lal Shimla mirch se apoptosis ka process start hota hain, Jo cancer cells ko maarta hain aur Leukaemia, tumours cells ke size ko kam karta hain. Aisa mana jata hain ki Hamare mooh ko jalane ke alawa Lal shimla Mirch mein Cancer cells ko badhne se rokne ki power hoti hain. 


• Saunf :- phyto  poshak tatv aur Anti-Oxidant hone ki wajah se Cancer cells ko Saunf se haar ka saamna karna padta hain. Phenols ka mukhya tatv Anethole Cancer cells ko banne  aur tezi se phailne wali nature ko rokta hain. Yeh cancer cells ko badhane wale enzyme se cancer ko badhne se rokta hain. Adrak ke saath tamatar aur saunf ka soup ya saunf ke patte taaze salad ke roop mein khana faydemand rahta hain. Bhoone  huye  saunf ko khana bhi sahi rahega. 


• Oregano :- Pizza aur Pasta mein istemal kiye jane wala oregano prostate cancer ko rokne mein bahut madad karta hain. Isme Anti-Microbial compound hote hain. Oregano ke 1 chammach mein 2 cup Lal Angoor  jitney fayde chhipe hote hain. Oregano mein Quercetin naam ka Phytochemical hota hain jo body mein cancer paida karne wale cells ko badhne  se rokta hain aur cancer ki bimariyo mein medicine ka kaam karta hain. 


• Kesar :- Kesar mein ' Crocetin naa ka natural Carotenoid  dicarboxylic acid hota hain jo cancer se ladne wala mana gya hain. Yeh sirf bimari ko badhne se hi nahi rokta hain, balki tumours ke size ko aadhe se bhi kam kar deta hain. Jisse cancer se nijat mil jati hain. Kesar ko duniya ka sabse mahnga masala mana jata hain, kyonki  25,000 phoolo se sirf aadha kilo hi kesar milta hain. Saffron dhaago ki itni acchi quality bhi hoti hain, Jisne khareedne par aapko koi pachtawa nahi hoga. Kesar ke dhaago ka istemal kai tariko se kiya ja sakta hain. 


• Dusre masale :- Laung, Saunf, Tulsi, Lahsun, Kala Jeera, Methi, Sarso, Pudina, Rosemary, Taza Nimbu, Olive, Vinegar aur Avocado kuch aise masale aur food hain jo cancer se ladne mein madad karte hain. 



Cancer se bachne ke liye in baato ka bhi khyaal rakhe :-  

1. Omega 3 Fatty Acid ka sewan kare, Isse sujan aur jalan mein rahat milti hain. 

2. Potato Chips ki jagah aap Popcorn khaye. 

3. Cancer ke mareez apni diet mein bahut jyada Haldi ya curcumin   ka bina doctor ki salah se na le. 

4. White Bread ki jagah Wholegrain Bread ka istemal kare. Pastry ki jagah muffin khaye. White bread sehat ke liye nuksandeh hoti hain. 

5. Rock Salt ko khane se bache. Celtic sea Salt Himalayan Salt kabhi bhi khaya ja sakta hain. 

6. Taaze phalo ko chhilke ke saath khaye. 

7. Vegetable oil ki jagah Olive Oil ka istemal kare. 

8. Aapki diet nature par adhaarti honi chahiye, Jisme Phal, Sabzi, Moongfali, Dhaan aur Bean hone chahiye, Jisse cancer se lada ja sake. 

9. Seal Pack khana khane se bache jisme transfat  ki quantity jyada ho. 

10. Fiber se bharpoor khana khaye. Safed chawal ki jagah Brown Rice (Bhoore chawal) ko khane mein istemal kare. 
