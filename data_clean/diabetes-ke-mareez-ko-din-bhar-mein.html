



Diabetes ke patient ke liye ek limit mein diet lene ki jaroorat jyada hoti hain, utna hi jyada yeh bhi jaroori hain ki diabetes ka mareez sahi quantity mein paani piye.  Lekin Juice & cola jaise drinks ko paani ki category mein nahi rakha ja sakta hain.  

Kyonki Juice & cold drinks mein paye jane wali high calorie aapke health ke liye nuksandeh saabit ho sakti hain. Agar aapko Diabetes ke alawa aur koi bimari nahi hain  to aap jitna chahe utna paani pee sakte hain. Jyada Paani peene se aapka blood sugar level sahi bana rahta hain. 


Ek fresh research se yeh maaloom hua ki cola, juice,  tea, coffee jaise drinks ko peene ki bajaye paani sahi matraa mein pee kar Sugar level ko control mein rakha ja sakta hain. Jo log din bhar mein aadha litter se kam paani peete hain, unhe apne blood sugar level ko maintain karne ke liye medicines aur treatments ki jaroorat padti hain. 


Diabetes ke mareez ko din bhar mein kitna paani peena chahiye ? 


Jab hum diabetes ke mareez ko paani peene ki baat karte hain to unhe kuch rules ko follow karne ki jaroorat hain, jo ki neeche bataye gye hain. 

•  Agar aap kisi bimari ke chalte mutravardhak dawaai ko bhi kha rahe hain to aapko daily 8 se 10 glass paani peena chahiye. Aisa na karne par aapko har ghante bathroom jana pad sakta hain. 


• Paani peene ki matraa aapke calorie lene par depend karti hain. Agar aap din bhar mein 2000 calorie lete hain to aapko 2 litter paani peene ki jaroorat hain. Aap chahe to 2 ki jagah par 3 litter paani bhi pee sakte hain, Lekin shart yeh hain ki aapko kidney problems na ho. Agar aap peshab sahi aane ke liye kisi dawaai ko kha rahe hain to paani ko dhyaan se peena chahiye. 


• Agar aapko diabetes ke saath hi kidney ki bhi bimari hain to aapko din mein 1 litter paani hi peena chahiye. Varna aapki kidney mein paani bhar sakta hain. 

• Diabetes ke patient ko din bhar mein kitna paani peena chahiye, yeh mareez ki sehat aur uski jaroorato par depend karta hain. Patient ko sahi advice sirf uska doctor hi de sakta hain. Apni body ko hydrate rakhne ke liye sahi matraa mein paani peena chahiye.  Aap chahe diabetes patient ho ya chahe na ho, lekin aap dusri drinks ko pee kar paani ki kami ko pura nahi kar sakte.  


