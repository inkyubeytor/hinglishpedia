




Pahle hum apne baccho  ko  sirf  steel  ya kaanch ki bottle mein hi doodh pilate thay. Lekin aaj kal market mein kai saare options  mauzood  hain. Jiski wajah se  hum sochte  hain ki apne  bacche ko plastic  ki bottle  mein doodh  pilaye ki kaanch ki bottle  mein  doodh pilaye? Lekin agar  aap apne chote bacche ko plastic ki bottle mein  doodh pilate hain  toh  aapko saavdhaan  ho jana chahiye.

Plastic ki  bottle chemical ke  dwara banayi  jati  hain. Bottle mein garam  doodh  daalne  par  yeh haanikarak chemicals  doodh mein mil jate  hain aur bacche  ko nuksaan pahuchate hain. Vaise  toh glass  ki bottle ke bhi nuksaan hain, Jaise ki yeh  bhaari hoti hain aur zameen  par  gir  kar  toot jati  hain. 

Aaiye jante  hain kaanch ki bottle  ko istemal karne  ke  fayde  aur  nuksaan :- 

Bacche ke liye plastic  ki  bottle  acchi hain ya kaanch ki ? Toh iska jawaab hain ki plastic ki bottle mein bisphenols  naam ka chemical paya jata hain jo dimaag ko kamjor  banata hain aur insaan ki prajan pranaali ko bhi nuksaan pahuchaata hain.  Jab  aap kuch bhi garam cheez plastic  ki bottle mein daalte hain toh yeh  chemical oos khane mein mil kar sharir mein chala jata hain.

Kaanch ki bottle ke fayde (Benefits of Glass Bottle) :- Kaanch ki bottle mein  kisi bhi tarah  ka koi nuksaandeh chemical nahi paya  jata hain, Inhe  asaani ke  saath  recycle  bhi kiya ja sakta hain. Kaanch ki bottle mein garam  cheez daalne par yeh kisi bhi tarah  ka chemical nahi chhodta hain. Ise  aap acchi tarah  se  saaf  kar sakte  hain aur  lambe  waqt tak isme doodh garam rakha ja sakta hain. 

Kaanch ki bottle ke nuksaan :- Kaanch ki bottle kuch  bhaari  hoti  hain aur asaani se toot jati hain. Yeh plastic  ki bottle se mahangi  hoti hain. Inki jyada care karni padti  hain. Toh aapne jana ki plastic ki  bottle mein bacche  ko doodh nahi pilana chahiye, Ho sake toh aap Kaanch ki bottle  ka istemal kare. 

 
