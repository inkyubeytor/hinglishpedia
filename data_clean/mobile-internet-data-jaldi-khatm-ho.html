




Aap apni jaroorat ke hisaab se mobile  internet data pack khareedte  hain, lekin kuch hi dino mein aap paate  hain ki saara ka saara mobile  data khatm ho gya, jabki aapne  uska istemal nahi kiya tha, phir bhi khatm ho gya. Aakhir aisa kyon hua? Aaj jyadatar users ke dimaag mein isi tarah ki baatein aati rahti hain aur phir aap network  operator ko dosh dekar apne  aap ko shant kar lete hain. Iske baad aap naye  seere  se  apne Smartphone mein naya data pack dalwate  hain, agar aap thoda sa dhyaan de toh khud pata chal jayega ki aakhir mein mobile  data  itni jaldi khatm kyon ho jata hain ya phir aap bahut saare  internet mobile  data ko kaise  bacha sakte hain. Aaj hum aapko  internet mobile  data bachane ke  kuch tips  de rahe  hain, Inhe  follow kare  aur  bachaye  apna internet data :-



• Internet Limit set kare :- Jab aap apne  smartphone  mein internet  pack dalwate hain toh uski data  limit set kare.  Jaise  pure  mahine  mein aapki kitna data kharch karna hain, iski settings  data usage mein jakar  set kar sakte  hain. Aap rojana kitna data usage  karte , yeh iski  jankari  dega.

• Possible  ho  toh  na kare  web calling :- Aksar log normal call ki jagah web calling karte hain, jabki yeh calling jyada mehngi padti hain. Isliye behtar hoga ki aap normal call hi kare aur jaha tak sambhav ho sake web calling karne se bache. Agar aapko international call karni hain toh aap web calling ka  fayda utha sakte hain.

• Photo ya video upload karne se bache :- Smartphone  ka data sabse jyada videos aur photo ki uploading aur downloading mein kharch hota hain. Koshish kare ki phone mein kam se  kam video aur photo download aur upload kare.

• Unwanted  notification ko band kare :- Bahut se apps kai  tarah ke notifications bhejte rahte hain. Isliye  jaha tak ho sake inhe band  karke  rakhe. Aisa karne ke liye application ki  settings mein jakar push notification ko off karde.

• Mobile  data bachane ke liye  istemal kare data  saver :- Aajkal takareeban sabhi Smartphone mein  Data saver ka option mauzood  hota hain. Isse aap apne  data ki khapat par  nazar rakhkar  usay bacha sakenge. Data saver ka option aapko setting mein milega. Aap ise browser se enable  kar de. Yeh option UCI Browser, Chrome aur Opera  samet sabhi mein mauzood  hota hain.

 • Light version :- Bahut se aise  apps hain jinka light version hain. Yeh aap kam data  ki khapat karte  hain. Jaise ki Facebook Light aur Facebook Messenger light aadi. Inke istemal se  kafi saara data  bach jata  hain.

• Background  data ko kare  restrict :- Aaapke smartphone  mein aise  apps jo background mein run karte  hain. Yeh apps bhari matra mein  data ka istemal karte hain. Tab aap inhe restrict kar sakte hain. Iske liye  background data  restrict ke  option ko choone yeh aapko settings  ke ander  Data usage  mein milega. Iske  liye aapko top par 3 dot dikhenge, jinhe click karenge  toh yeh  option mil jayega.
