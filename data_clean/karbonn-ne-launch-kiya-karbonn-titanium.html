





Indian handset maker company Karbonn ne Bharat mein Titanium mach 5 smartphone ko launch kar diya hain. Is smartphone ke kai khas features hain jo Bhartiya users ko kafi pasand aayenge. Is smartphone mein Advance Universal Remote capability hain jisse aap apne T.V., A.C., DVD aur set top box ko control kar sakte hain. Karbonn Titanium ek aisa smartphone hain jo sabhi tarah ke Remote control ka kaam karta hain. 






Titanium Mach 5 mein swiftkey Keyboard hain jo 22 local Indian language ko support karta hain. Bharat ki 70% population yeh bhashaye (Languages) bolti hain. Saath hi company ne IR peal ke saath collaboration kiya hain , Jiske jariye isme Remote control feature diya gya hain. 





Carbonn Titanium mach 5 mein 5 inch ka HD display hain jiska resolution 1280 x 720 pixel hain. Isme 1.3GHz Quad-Core processor aur Mali 400 MP2 GPU ke saath 2GB RAM ko couple kiya hain. Is smartphone mein 16GB ki inbuilt memory hain jise 32 GB tak expand kiya ja sakta hain. 





Titanium mach 5 Android Lollipop 5.0 par run karta hain. Is smartphone mein 8 Megapixel Primary camera aur 5 Megapixel front camera hain. Dono Camera ke saath LED flash diya gya hain. Is phone mein 2200 mAh Battery di gyi hain jo 16 hours 30 minutes ka taltime aur 565 hours ka standby time deti hain. Yeh Device 3G, Wi-Fi, Bluetooth, GPS, Light Censor aur Proximately Censor ke saath aati hain. Yeh Phone Champagne, Silver White aur Blue color ke variants mein available hoga. Is phone ki keemat Carbonn ne 5,999 rupaye rakhi hain aur yeh Amazon par Exclusively becha ja raha hain.    

