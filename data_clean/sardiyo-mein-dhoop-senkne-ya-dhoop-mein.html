




Sardi ke mausam mein suraj ki  kirano  mein  baithne ke  kai fayde  hain. Sardi  ke mausam mein jab  bhi waqt  mile toh dhoop mein baithna chahiye. Isse sharir  ko vitamin D milti hain aur haddiya majboot hoti hain. Iske alawa suraj ki kirane  iron ki kami ko bhi door karti hain. Sharir mein iron ki kami, charm rog, kamjori, thakaavat, cancer, TB aur  maanshpeshiyo ki bimari ka ilaj suraj ki kirano ke istemal se  kiya  ja sakta hain. France  ke  heart disease specialist Marshall Pogolo ka toh yaha tak manana  hain ki suraj ki kirane dil ko bhi tandrust rakhti hain. 


Sardi ke mausam mein gunguni dhoop lene ka apna  hi  maza  hain. Yeh na  kewal aapko thande mausam mein garmahat  deti  hain, balki kai  tarah ke swasthya  samsyaon  se bhi bachati  hain. Agar aapko  nahi pata  toh  jaroor  padhiye  sardi mein gunguni dhoop lene  ke fayde :-

• Dhoop mein baithna  sharir  mein  khoon  jamne ki prakriya  ko rokta hain aur blood  circulation behtar  banata  hain. Saath hi diabetes  aur dil ke rogo  ke liye  dhoop lena  faydemand rahta hain.

• Dhoop mein baithne se  aapko bharpoor  matra mein vitamin  D milta hain. Jo aapki haddiyo ke vikas  ke liye jaroori hain. Iske alawa jodo ke  dard aur thand  ke karan  hone wale  sharirik  dard mein bhi aaram  milta hain.

• Sharir  ke kisi bhi hisse par hone  wale fungal  infection ko theek karne  ke liye dhoop lena faydemand  hain. Nami ke karan hone wale bacteria  ke infection ko rokne ke liye dhoop kargar  hain.

• Sardi  ke  mausam mein dhoop lene  se sabse bada  fayda yeh hain ki yeh thande-thande  mausam mein aapke sharir  ko  garmahat deti  hain aur aapko sardi ke akdan se bachati hain. Dhoop lene  ke  baad  in dino mein aapke  kaam karne ki power mein ijafa hota  hain.

• Neend na aane  samsya hone  par rojana dhoop mein baithna  faydemand rahta hain. Isse aapka dimaag  bhi  tension free  hota  hain aur raat ko neend bhi acchi aati hain. Neend  ke liye yeh  ramban  upay hain.



Lekin dhoop mein  baithne  se pahle  in baato ka  dhyaan  rakhna chahiye.  Paseena aane ke baad  dhoop mein nahi baithna  chahiye. Dophar ke baad dhoop mein baithna  utna  jyada  faydemand  nahi hain.  Scientist ne  apni research mein yeh saabit kiya  hain ki suraj ki kirane bahari  skin par apna asar nahi daalti hain balki sharir ke androoni ango  mein jaa kar unhe swasth banane mein apni kargar  bhoomika nibhaati  hain. 
